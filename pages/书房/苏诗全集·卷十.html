<!DOCTYPE html>
<html lang="en">

<head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>东坡斋</title>
    <meta name="description" content="匡老师课程的作品，基于bootstrap框架搭建">
    <meta name="author" content="Micheal Lin">
    <link href="../../css/bootstrap.min.css" rel="stylesheet">
    <link href="../../css/style.css" rel="stylesheet">
</head>

<body>
    <div class="row">
        <div class="col-md-3 text-center">
            <aside style="background-color: #4c4a4a;height: -webkit-fill-available;" class="pinned">
                <a href="../index.html"><img alt="Bootstrap Image Preview" src="../../images/avatar.jpg" class="img-circle" style="width: 127px;margin:4em;"></a>
                <div class="row">
                    <div class="col-md-5" style="padding-right: 0;">
                        <ul class="nav flex-column">
                            <li>
                                <a href="#panel-1" data-toggle="tab">诗</a>
                            </li>
                            <li>
                                <a href="#panel-2" data-toggle="tab">词</a>
                            </li>
                            <li>
                                <a href="#panel-3" data-toggle="tab">苏轼集</a>
                            </li>
                            <li>
                                <a href="#panel-4" data-toggle="tab">佳作赏析</a>
                            </li>
                        </ul>
                    </div>
                    <div class="col-md-7" style="padding-left: 0;">
                        <div class="tab-content">
                            <div class="tab-pane active" id="panel-1">
                                <div class="list-group">
                                   <a href="苏诗全集·卷一.html" class="list-group-item list-group-item-action">苏诗全集·卷一</a>
                                    <a href="苏诗全集·卷二.html" class="list-group-item list-group-item-action">苏诗全集·卷二</a>
                                    <a href="苏诗全集·卷三.html" class="list-group-item list-group-item-action">苏诗全集·卷三</a>
                                    <a href="苏诗全集·卷四.html" class="list-group-item list-group-item-action">苏诗全集·卷四</a>
                                    <a href="苏诗全集·卷五.html" class="list-group-item list-group-item-action">苏诗全集·卷五</a>
                                    <a href="苏诗全集·卷六.html" class="list-group-item list-group-item-action">苏诗全集·卷六</a>
                                    <a href="苏诗全集·卷七.html" class="list-group-item list-group-item-action">苏诗全集·卷七</a>
                                    <a href="苏诗全集·卷八.html" class="list-group-item list-group-item-action">苏诗全集·卷八</a>
                                    <a href="苏诗全集·卷九.html" class="list-group-item list-group-item-action">苏诗全集·卷九</a>
                                    <a href="苏诗全集·卷十.html" class="list-group-item list-group-item-action active">苏诗全集·卷十</a>
                                </div>
                            </div>
                            <div class="tab-pane" id="panel-2">
                                <div class="list-group">
                                    <a href="苏词全集·卷一.html" class="list-group-item list-group-item-action">苏词全集·卷一</a>
                                    <a href="苏词全集·卷二.html" class="list-group-item list-group-item-action">苏词全集·卷二</a>
                                    <a href="苏词全集·卷三.html" class="list-group-item list-group-item-action">苏词全集·卷三</a>
                                    <a href="苏词全集·卷四.html" class="list-group-item list-group-item-action">苏词全集·卷四</a>
                                    <a href="苏词全集·卷五.html" class="list-group-item list-group-item-action">苏词全集·卷五</a>
                                    <a href="苏词全集·卷六.html" class="list-group-item list-group-item-action">苏词全集·卷六</a>
                                </div>
                            </div>
                            <div class="tab-pane" id="panel-3">
                                <div class="list-group">
                                    <a href="苏轼集（全）.html" class="list-group-item list-group-item-action">苏轼集·全</a>
                                    <a href="#" class="list-group-item list-group-item-action disabled">苏轼全集·卷二</a>
                                    <a href="#" class="list-group-item list-group-item-action disabled">苏轼全集·卷三</a>
                                    <a href="#" class="list-group-item list-group-item-action disabled">苏轼全集·卷四</a>
                                    <a href="#" class="list-group-item list-group-item-action disabled">苏轼全集·卷五</a>
                                </div>
                            </div>
                            <div class="tab-pane" id="panel-4">
                                <div class="list-group">
                                    <a href="赏析·刑赏忠厚之至论.html" class="list-group-item list-group-item-action">刑赏忠厚之至论</a>
                                    <a href="赏析·上梅直讲书.html" class="list-group-item list-group-item-action">上梅直讲书</a>
                                    <a href="赏析·书戴崇画牛.html" class="list-group-item list-group-item-action">书戴崇画牛</a>
                                    <a href="赏析·亡妻王氏墓志铭.html" class="list-group-item list-group-item-action">亡妻王氏墓志铭</a>
                                    <a href="赏析·凌虚台记.html" class="list-group-item list-group-item-action">凌虚台记</a>
                                    <a href="赏析·前后赤壁赋.html" class="list-group-item list-group-item-action">前后赤壁赋</a>
                                    <a href="赏析·喜雨亭记.html" class="list-group-item list-group-item-action">喜雨亭记</a>
                                    <a href="赏析·屈原庙赋.html" class="list-group-item list-group-item-action">屈原庙赋</a>
                                    <a href="赏析·放鹤亭记.html" class="list-group-item list-group-item-action">放鹤亭记</a>
                                    <a href="赏析·留侯论.html" class="list-group-item list-group-item-action">留侯论</a>
                                    <a href="赏析·超然台记.html" class="list-group-item list-group-item-action">超然台记</a>
                                </div>
                            </div>
                        </div>
                    </div>
                </div>
            </aside>
        </div>
        <div class="col-md-2"></div>
        <div class="col-md-5 book-style">
            <td nowrap="">
                        <p style="line-height: 150%" align="center">
                        <b>九日黄楼作</b><br>
                        <br>
                        去年重阳不可说，南城夜半千沤发。水穿城下作雷鸣，泥满城头飞雨滑。<br>
                        黄花白酒无人问，日暮归来洗靴袜。岂知还复有今年，把盏对花容一呷。<br>
                        莫嫌酒薄红粉陋，终胜泥中事锹锸。黄楼新成壁未干，清河已落霜初杀。<br>
                        朝来白露如细雨，南山不见千寻刹。楼前便作海茫茫，楼下空闻橹鸦轧。<br>
                        薄寒中人老可畏，热酒浇肠气先压。烟消日出见渔村，远水鳞鳞山齾齾。<br>
                        诗人猛士杂龙虎，楚舞吴歌乱鹅鸭。一杯相属君勿辞，此境何殊泛清霅。</p>
                        <p style="line-height: 150%" align="left">
            <font color="#393900">　　【原诗句中夹注】<br>
                        　　“诗人猛士杂龙虎”：坐客三十余人，多知名之士。</font></p>
                        <p style="line-height: 150%" align="center"><br>
                        <br>
                        <b>太虚以黄楼赋见寄作诗为谢</b><br>
                        <br>
                        我在黄楼上，欲作黄楼诗。忽得故人书，中有黄楼词。<br>
                        黄楼高十丈，下建五丈旗。楚山以为城，泗水以为池。<br>
                        我诗无杰句，万景骄莫随。夫子独何妙，雨雹散雷椎。<br>
                        雄辞杂今古，中有屈宋姿。南山多磬石，清滑如流脂。<br>
                        朱蜡为摹刻，细妙分毫厘。佳处未易识，当有来者知。<br>
                        <br>
                        <br>
                        <br>
                        <b>九日次韵王巩</b><br>
                        <br>
                        我醉欲眠君罢休，已教从事到青州。鬓霜饶我三千丈，诗律输君一百筹。<br>
                        闻道郎君闭东阁，且容老子上南楼。相逢不用忙归去，明日黄花蝶也愁。<br>
                        <br>
                        <br>
                        <br>
                        <b>送顿起</b><br>
                        <br>
                        客路相逢难，为乐常不足。临行挽衫袖，更赏折残菊。<br>
                        佳人亦何念，凄断阳关曲。酒阑不忍去，共接一寸烛。<br>
                        留君终无穷，归驾不免促。岱宗已在眼，一往继前躅。<br>
                        天门四十里，夜看扶桑浴。回头望彭城，大海浮一粟。<br>
                        故人在其下，尘土相豗蹴。惟有黄楼诗，千古配淇澳。</p>
                        <p style="line-height: 150%" align="left">
            <font color="#393900">　　【原诗句中夹注】<br>
                        　　“惟有黄楼诗，千古配淇澳”：顿有诗记黄楼本末。</font></p>
                        <p style="line-height: 150%" align="center"><br>
                        <br>
                        <b>送孙勉</b><br>
                        <br>
                        昔年罢东武，曾过北海县。白河翻雪浪，黄土如蒸面。<br>
                        桑麻冠东方，一熟天下贱。是时累饥馑，常苦盗贼变。<br>
                        每怜追胥官，野宿风裂面。君为淮南秀，文采照金殿。<br>
                        胡为事奔走，投笔腰羽箭。更被髯将军，豪篇来督战。<br>
                        亲程三郡士，玉石不能衒。欲知君得人，失者亦称善。<br>
                        君才无不可，要欲经百炼。吾诗堪咀嚼，聊送别酒咽。</p>
                        <p style="line-height: 150%" align="left">
            <font color="#393900">　　【原诗句中夹注】<br>
                        　　“君为淮南秀，文采照金殿”：君尝考中进士第一人。<br>
                        　　“更被髯将军，豪篇来督战”：其兄莘老以诗寄之，皆言战事。</font></p>
                        <p style="line-height: 150%" align="center"><br>
                        <br>
                        <b>李思训画长江绝岛图</b></p>
                        <p style="line-height: 150%" align="left">
                        山苍苍，江茫茫，大孤小孤江中央。崖崩路绝猿鸟去，惟有乔木搀天长。<br>
                        客舟何处来，棹歌中流声抑扬。沙平风软望不到，孤山久与船低昂。峨峨<br>
                        两烟鬟，晓镜开新妆。舟中贾客莫漫狂，小姑前年嫁彭郎。</p>
                        <p style="line-height: 150%" align="center"><br>
                        <br>
                        <b>次韵答王巩</b><br>
                        <br>
                        我有方外客，颜如琼之英。十年尘土窟，一寸冰雪清。<br>
                        朅来从我游，坦率见真情。顾我无足恋，恋此山水清。<br>
                        新诗如弹丸，脱手不暂停。昨日放鱼回，衣襟满浮萍。<br>
                        今日扁舟去，白酒载乌程。山头见月出，江路闻鼍鸣。<br>
                        莫作孺子歌，沧浪濯吾缨。吾诗自堪唱，相子棹歌声。</p>
                        <p style="line-height: 150%" align="left">
            <font color="#393900">　　【注释】另题作：次韵答参寥</font></p>
                        <p style="line-height: 150%" align="center"><br>
                        <br>
                        <b>张安道见示近诗</b><br>
                        <br>
                        人物一衰谢，微言难重寻。殷勤永嘉末，复闻正始音。<br>
                        清谈未足多，感时意殊深。少年有奇志，欲和南风琴。<br>
                        荒森蜩蚻乱，废沼蛙蝈淫。遂欲掩两耳，临文但噫喑。<br>
                        萧然王郎子，来自缑山阴。云见浮丘伯，吹箫明月岑。<br>
                        遗声落淮泗，蛟鼍为悲吟。愿公正王度，祈招继愔愔。</p>
                        <p style="line-height: 150%" align="left">
            <font color="#393900">　　【原诗句中夹注】<br>
                        　　“萧然王郎子，来自缑山阴”：其婿王巩携来。</font></p>
                        <p style="line-height: 150%" align="center"><br>
                        <br>
                        <b>次韵王巩颜复同泛舟</b><br>
                        <br>
                        沈郎清瘦不胜衣，边老便便带十围。躞蹀身轻山上走，欢呼船重醉中归。<br>
                        舞腰似雪金钗落，谈辩如云玉麈挥。忆在钱塘正如此，回头四十二年非。<br>
                        <br>
                        <br>
                        <br>
                        <b>次韵张十七九日赠子由</b><br>
                        <br>
                        千戈万槊拥篦篱，九日清樽岂复持。官事无穷何日了，菊花有信不吾欺。<br>
                        逍遥琼馆真堪羡，取次尘缨未可縻。迨此暇时须痛饮，他年长剑拄君颐。</p>
                        <p style="line-height: 150%" align="left">
            <font color="#393900">　　【原诗句中夹注】<br>
                        　　“千戈万槊拥篦篱，九日清樽岂复持”：是日南都敕使按兵。</font></p>
                        <p style="line-height: 150%" align="center"><br>
                        <br>
                        <b>次韵王巩独眠</b><br>
                        <br>
                        居士身心如槁木，旅馆孤眠体生粟。谁能相思琢白玉，服药千朝偿一宿。<br>
                        天寒日短银灯续，欲往从之车脱轴。何人吹断参差竹，泗水茫茫鸭头绿。<br>
                        <br>
                        <br>
                        <br>
                        <b>次韵王巩留别</b><br>
                        <br>
                        去国已八年，故人今有谁。当时交游内，未数蔡克儿。<br>
                        岂无知我者，好爵半已縻。争为东阁吏，不顾北山移。<br>
                        公子表独立，与世颇异驰。不辞千里远，成此一段奇。<br>
                        蛾眉亦可怜，无奈思饼师。无人伴客寝，惟有支床龟。<br>
                        君归与何人，文字相娱嬉。持此调张子，一笑当脱颐。<br>
                        <br>
                        <br>
                        <br>
                        <b>登云龙山</b></p>
                        <p style="line-height: 150%" align="left">
                        醉中走上黄茅冈，满冈乱石如群羊。冈头醉倒石作床，仰看白云天茫茫。<br>
                        歌声落谷秋风长，路人举首东南望，拍手大笑使君狂。</p>
                        <p style="line-height: 150%" align="center"><br>
                        <br>
                        <b>次韵僧潜见赠</b></p>
                        <p style="line-height: 150%" align="left">
                        道人胸中水镜清，万象起灭无逃形。独依古寺种秋菊，要伴骚人餐落英。<br>
                        人间底处有南北，纷纷鸿雁何曾冥。闭门坐穴一禅榻，头上岁月空峥嵘。<br>
                        今年偶出为求法，欲与慧剑加砻硎。云衲新磨山水出，霜髭不翦儿童惊。<br>
                        公侯欲识不可得，故知倚市无倾城。秋风吹梦过淮水，想见橘柚垂空庭。<br>
                        故人各在天一角，相望落落如晨星。彭城老守何足顾，枣林桑野相邀迎。<br>
                        千山不惮荒店远，两脚欲趁飞猱轻。多生绮语磨不尽，尚有宛转诗人情。<br>
                        猿吟鹤唳本无意，不知下有行人行。空阶夜雨自清绝，谁使掩抑啼孤茕。<br>
                        我欲仙山掇瑶草，倾筐坐叹何时盈。簿书鞭扑昼填委，煮茗烧栗宜宵征。<br>
                        乞取摩尼照浊水，共看落月金盆倾。</p>
                        <p style="line-height: 150%" align="center"><br>
                        <br>
                        <b>次韵潜师放鱼</b><br>
                        <br>
                        法师说法临泗水，无数天花随麈尾。劝将净业种西方，莫待梦中呼起起。<br>
                        哀哉若鱼竟坐口，远愧知几穆生醴。况逢孟简对卢仝，不怕校人欺子美。<br>
                        疲民尚作鱼尾赤，数罟未除吾颡泚。法师自有衣中珠，不用辛苦沙泥底。<br>
                        <br>
                        <br>
                        <br>
                        <b>与舒教授张山人参寥师同游戏马台书西轩壁兼简颜长道二首</b><br>
                        <br>
                        其一<br>
                        <br>
                        古寺长廊院院行，此轩偏慰旅人情。楚山西断如迎客，汴水南来故绕城。<br>
                        路失玉钩芳草合，林亡白鹤古泉清。淡游何以娱庠老，坐听郊原琢磬声。<br>
                        <br>
                        其二<br>
                        <br>
                        竹杖芒鞋取次行，下临官道见人情。天寒菽粟犹栖亩，日暮牛羊自入城。<br>
                        沽酒独教陶令醉，题诗谁似皎公清。更寻陋巷颜夫子，乞取微言继此声。<br>
                        <br>
                        <br>
                        <br>
                        <b>滕县时同年西园</b><br>
                        <br>
                        人皆种榆柳，坐待十亩阴。我独种松柏，守此一寸心。<br>
                        君看闾里间，盛衰日骎骎。种木不种德，聚散如飞禽。<br>
                        老时吾不识，用意一何深。知人得数士，重义忘千金。<br>
                        西园手所开，珍木来千岑。养此霜雪根，迟彼鸾凤吟。<br>
                        池塘得流水，龟鱼自浮沉。幽桂日夜长，白花乱青衿。<br>
                        岂独蕃草木，子孙已成林。拱把不知数，会当出千寻。<br>
                        樊侯种梓漆，寿张富华簪。我作西园诗，以为里人箴。<br>
                        <br>
                        <br>
                        <br>
                        <b>次韵王廷老和张十七九日见寄</b><br>
                        <br>
                        霜叶投空雀啄篱，上楼筋力强扶持。对花把酒未甘老，膏面染须聊自欺。<br>
                        无事亦知君好饮，多才终恐世相縻。请看平日衔杯口，会有金椎为控颐。<br>
                        <br>
                        <br>
                        <br>
                        <b>次韵参寥师寄秦太虚三绝句时秦君举进士不得</b><br>
                        <br>
                        秦郎文字固超然，汉武凭虚意欲仙。底事秋来不得解，定中试与问诸天。<br>
                        一尾追风抹万蹄，昆仑玄圃谓朝隮。回看世上无伯乐，却道盐车胜月题。<br>
                        得丧秋毫久已冥，不须闻此气峥嵘。何妨却伴参寥子，无数新诗咳唾成。<br>
                        <br>
                        <br>
                        <br>
                        <b>与参寥师行园中得黄耳蕈</b><br>
                        <br>
                        遣化何时取众香，法筵斋钵久凄凉。寒蔬病甲谁能采，落叶空畦半已荒。<br>
                        老楮忽生黄耳菌，故人兼致白芽姜。萧然放箸东南去，又入春山笋蕨乡。<br>
                        <br>
                        <br>
                        <br>
                        <b>百步洪二首·并叙</b></p>
                        <p style="line-height: 150%" align="left">
                        　　王定国访余于彭城，一日，棹小舟，与颜长道携盼、英、卿三子游泗<br>
                        水，北上圣女山，南下百步洪，吹笛饮酒，乘月而归。余时以事不得往，<br>
                        夜着羽衣，伫立于黄楼上，相视而笑，以为李太白死，世间无此乐三百余<br>
                        年矣。定国既去逾月，复与参寥师放舟洪下，追怀曩游，以为陈迹，喟然<br>
                        而叹。故作二诗，一以遗参寥，一以寄定国，且示颜长道、舒尧文邀同赋<br>
                        云：</p>
                        <p style="line-height: 150%" align="center">其一<br>
                        <br>
                        长洪斗落生跳波，轻舟南下如投梭。水师绝叫凫雁起，乱石一线争磋磨。<br>
                        有如兔走鹰隼落，骏马下注千丈坡。断弦离柱箭脱手，飞电过隙珠翻荷。<br>
                        四山眩转风掠耳，但见流沫生千涡。险中得乐虽一快，何异水伯夸秋河。<br>
                        我生乘化日夜逝，坐觉一念逾新罗。纷纷争夺醉梦里，岂信荆棘埋铜驼。<br>
                        觉来俯仰失千劫，回视此水殊委蛇。君看岸边苍石上，古来篙眼如蜂窠。<br>
                        但应此心无所住，造物虽驶如余何。回船上马各归去，多言哓哓师所呵。<br>
                        <br>
                        其二<br>
                        <br>
                        佳人未肯回秋波，幼舆欲语防飞梭。轻舟弄水买一笑，醉中荡桨肩相磨。<br>
                        不似长安闾里侠，貂裘夜走胭脂坡。独将诗句拟鲍谢，涉江共采秋江荷。<br>
                        不知诗中道何语，但觉两颊生微涡。我时羽服黄楼上，坐见织女初斜河。<br>
                        归来笛声满山谷，明月正照金叵罗。奈何舍我入尘土，扰扰毛群欺卧驼。<br>
                        不念空斋老病叟，退食谁与同委蛇。时来洪上看遗迹，忍见屐齿青苔窠。<br>
                        诗成不觉双泪下，悲吟相对惟羊何。欲遣佳人寄锦字，夜寒手冷无人呵。<br>
                        <br>
                        <br>
                        <br>
                        <b>送参寥师</b><br>
                        <br>
                        上人学苦空，百念已灰冷。剑头惟一吷，焦谷无新颖。<br>
                        胡为逐吾辈，文字争蔚炳。新诗如玉雪，出语便清警。<br>
                        退之论草书，万事未尝屏。忧愁不平气，一寓笔所骋。<br>
                        颇怪浮屠人，视身如丘井。颓然寄淡泊，谁与发豪猛。<br>
                        细思乃不然，真巧非幻影。欲令诗语妙，无厌空且静。<br>
                        静故了群动，空故纳万境。阅世走人间，观身卧云岭。<br>
                        咸酸杂众好，中有至味永。诗法不相妨，此语当更请。<br>
                        <br>
                        <br>
                        <br>
                        <b>夜过舒尧文戏作</b><br>
                        <br>
                        先生堂前霜月苦，弟子读书喧两庑。推门入室书纵横，蜡纸灯笼晃云母。<br>
                        先生骨清少眠卧，长夜默坐数更鼓。耐寒石砚欲生冰，得火铜瓶如过雨。<br>
                        郎君欲出先自赞，坐客敛衽谁敢侮。明朝阮籍过阿戎，应作羲之羡怀祖。<br>
                        <br>
                        <br>
                        <br>
                        <b>十月十五日观月黄楼席上次韵</b><br>
                        <br>
                        中秋天气未应殊，不用红纱照座隅。山下白云横匹素，水中明月卧浮图。<br>
                        未成短棹还三峡，已约轻舟泛五湖。为问登临好风景，明年还忆使君无。<br>
                        <br>
                        <br>
                        <br>
                        <b>答王定民</b><br>
                        <br>
                        开缄奕奕满银钩，书尾题诗语更遒。八法旧闻宗长史，五言今复拟苏州。<br>
                        笔踪好在留台寺，旗队遥知到石沟。欲寄鼠须并茧纸，请君章草赋黄楼。<br>
                        <br>
                        <br>
                        <br>
                        <b>次韵王廷老退居见寄</b><br>
                        <br>
                        浪蕊浮花不辨春，归来方识岁寒人。回头自笑风波地，闭眼聊观梦幻身。<br>
                        北牖已安陶令榻，西风还避庾公尘。更搔短发东南望，试问今谁裹旧巾。<br>
                        接果移花看补篱，腰镰手斧不妨持。上都新事长先到，老圃闲谈未易欺。<br>
                        酿酒闭门开社瓮，杀牛留客解耕縻。何时得见纤纤玉，右手持杯左捧颐。<br>
                        <br>
                        <br>
                        <br>
                        <b>次颜长道韵送傅倅</b><br>
                        <br>
                        两见黄花扫落英，南山山寺遍题名。宗成不独依岑范，鲁卫终当似弟兄。<br>
                        去岁云涛浮汴泗，与君泥土满衣缨。如今别酒休辞醉，试听双洪落后声。<br>
                        <br>
                        <br>
                        <br>
                        <b>云龙山观烧，得云字</b><br>
                        <br>
                        丁女真水妃，寒山便火耘。陨霜知已杀，坯户听初焚。<br>
                        束缊方熠燿，敲石俄氤氲。落点甘泉烽，横烟楚塞氛。<br>
                        穷蛇上乔木，潜蛟蹑浮云。惊飞堕伤雁，狂走迷痴麏。<br>
                        谷蛰起蜩燕，山妖窜夔羵。野竹爆哀声，幽桂飘冤芬。<br>
                        悲同秋照蟹，快若夏燎蚊。火牛入燕垒，燧象奔吴军。<br>
                        崩腾井陉口，万马皆朱幩。摇曳骊山阴，诸姨烂红裙。<br>
                        方随长风卷，忽值绝涧分。我本山中人，习见匪独闻。<br>
                        偶从二三子，来访张隐君。君家亦何有，物象移朝曛。<br>
                        把酒看飞烬，空庭落缤纷。行观农事起，畦垅如缬纹。<br>
                        细雨发春颖，严霜倒秋蕡。始知一炬力，洗尽狐兔群。<br>
                        <br>
                        <br>
                        <br>
                        <b>和田国博喜雪</b><br>
                        <br>
                        畴昔月如昼，晓来云暗天。玉花飞半夜，翠浪舞明年。<br>
                        螟螣无遗种，流亡稍占田。岁丰君不乐，钟磬几时编。</p>
                        <p style="line-height: 150%" align="left">
            <font color="#393900">　　【原诗句中夹注】<br>
                        　　“岁丰君不乐，钟磬几时编”：田有服，不乐。</font></p>
                        <p style="line-height: 150%" align="center"><br>
                        <br>
                        <b>祈雪雾猪泉出城马上作赠舒尧文</b><br>
                        <br>
                        三年走吴越，踏遍千重山。朝随白云去，暮与栖鸦还。<br>
                        翩如得木狖，飞步谁能攀。一为符竹累，坐老敲榜间。<br>
                        此行亦何事，聊散腰脚顽。浩荡城西南，乱山如玦环。<br>
                        山下野人家，桑柘杂榛菅。岁晏风日暖，人牛相对间。<br>
                        薄雪不盖土，麦苗稀可删。愿君发豪句，嘲诙破天悭。<br>
                        <br>
                        <br>
                        <br>
                        <b>次韵舒尧文祈雪雾猪泉</b></p>
                        <p style="line-height: 150%" align="left">
                        长笑蛇医一寸腹，衔冰吐雹何时足。苍鹅无罪亦可怜，斩颈横盘不敢哭。<br>
                        岂知泉下有猪龙，卧枕雷车踏阴轴。前年太守为旱请，雨点随人如撒菽。<br>
                        太守归国龙归泉，至今人咏淇园绿。我今又复罹此旱，凛凛疲民在沟渎。<br>
                        却寻旧迹叩神泉，坐客仍携王子渊。看草中和乐职颂，新声妙语慰华颠。<br>
                        晓来泉上东风急，须上冰珠老蛟泣。怪词欲逼龙飞起，险韵不量吾所及。<br>
                        行看积雪厚埋牛，谁与春工掀百蛰。此时还复借君诗，馀力汰辀仍贯笠。<br>
                        挥毫落纸勿言疲，惊龙再起震失匙。</p>
                        <p style="line-height: 150%" align="left">
            <font color="#393900">　　【原诗句中夹注】<br>
                        　　“前年太守为旱请，雨点随人如撒菽”：傅钦之曾祷此泉得雨。<br>
                        　　“却寻旧迹叩神泉，坐客仍携王子渊”：钦之时客惟舒在矣。</font></p>
                        <p style="line-height: 150%" align="center"><br>
                        <br>
                        <b>石炭·并引</b></p>
                        <p style="line-height: 150%" align="left">
                        　　彭城旧无石炭。元丰元年十二月，始遣人访获于州之西南，白土镇之<br>
                        北；冶铁作兵，犀利胜常。云：</p>
                        <p style="line-height: 150%" align="left">君不见──<br>
                        前年雨雪行人断，城中居民风裂骭。湿薪半束抱衾裯，日暮敲门无处换。<br>
                        岂料山中有遗宝，磊落如瑿万车炭。流膏迸液无人知，阵阵腥风自吹散。<br>
                        根苗一发浩无际，万人鼓舞千人看。投泥泼水愈光明，烁玉流金见精悍。<br>
                        南山栗林渐可息，北山顽矿何劳锻。为君铸作百链刀，要斩长鲸为万段。<br>
                        <br>
            <font color="#393900">　　【注释】“瑿”──瑿 yī 黑色的美石。黑玉。 该字另一写法，作<br>
                        上殹下石，同义。</font></p>
                        <p style="line-height: 150%" align="left"><br>
                        <br>
                        <b>　　人日猎城南，会者十人，以“身轻一鸟过，枪急万人呼”为韵，<br>
                        轼得鸟字</b></p>
                        <p style="line-height: 150%" align="center">
                        儿童笑使君，忧愠长悄悄。谁拈白接□，令跨金騕褭。<br>
                        东风吹湿雪，手冷怯清晓。忽发两鸣髇，相趁飞蝱小。<br>
                        放弓一长啸，目送孤鸿矫。吟诗忘鞭辔，不语头自掉。<br>
                        归来仍脱粟，盐豉煮芹蓼。何似雷将军，两眼霜鹘皎。<br>
                        黑头已为将，百战意未了。马上倒银瓶，得兔不暇燎。<br>
                        少年负奇志，蹭蹬百忧绕。回首英雄人，老死已不少。<br>
                        青春还一梦，余年真过鸟。莫上呼鹰台，平生笑刘表。</p>
                        <p style="line-height: 150%" align="left">
                        　　　【注释】“谁拈白接<img border="0" src="li.gif" width="15" height="15">”:“<img border="0" src="li.gif" width="15" height="15">〔图片字〕”音离，古人白巾帽。<br>
                        　&nbsp;</p>
                        <p style="line-height: 150%" align="center">
                        <br>
                        <b>将官雷胜得过字代作</b><br>
                        <br>
                        胡骑入云中，急烽连夜过。短刀穿虏阵，溅血貂裘涴。<br>
                        一来辇毂下，愁闷惟欲卧。今朝从公猎，稍觉天宇大。<br>
                        一双铁丝箭，未发手先唾。射杀雪毛狐，腰间馀一个。<br>
                        <br>
                        <br>
                        <br>
                        <b>台头寺步月得人字</b><br>
                        <br>
                        风吹河汉扫微云，步屟中庭月趁人。浥浥炉香初泛夜，离离花影欲摇春。<br>
                        遥知金阙同清景，想见毡车碾暗尘。回首旧游真是梦，一簪华发岸纶巾。</p>
                        <p style="line-height: 150%" align="center">　&nbsp;</p>
                        <p style="line-height: 150%" align="center"><b>台头寺送宋希元</b><br>
                        <br>
                        相从倾盖只今年，送别南台便黯然。入夜更歌金缕曲，他时莫忘角弓篇。<br>
                        三年不顾东邻女，二顷方求负郭田。我欲归休君未可，茂先方议劚龙泉。</p>
                        <p style="line-height: 150%"><font color="#393900">
                        　　【原诗句中夹注】<br>
                        　　“入夜更歌金缕曲，他时莫忘角弓篇”：是日，与宋君同栽松寺中。<br>
                        　　“三年不顾东邻女”：取宋玉。<br>
                        　　“二顷方求负郭田”：取季子。</font></p>
                        <p style="line-height: 150%" align="center"><br>
                        <br>
                        <b>种松，得徕字</b></p>
                        <div align="center">
                        <center>
                        <table border="0" cellspacing="0" style="border-collapse: collapse" width="20%" id="AutoNumber5" cellpadding="0">
                <tbody><tr>
            <td width="100%" nowrap="">
            <p style="line-height: 150%">
            春风吹榆林，乱荚飞作堆。荒园一雨过，戢戢千万栽。<br>
            青松种不生，百株望一枚。一枚已有馀，气压千亩槐。<br>
            野人易斗粟，云自鲁徂徕。鲁人不知贵，万灶飞青煤。<br>
            束缚同一车，胡为乎来哉。泫然解其缚，清泉洗浮埃。<br>
            枝伤叶尚困，生意未肯回。山僧老无子，养护如婴孩。<br>
            坐待走龙蛇，清阴满南台。孤根裂山石，直干排风雷。<br>
            我今百日客，养此千岁材。茯苓无消息，双鬓日夜摧。<br>
            古今一俯仰，作诗寄余哀。</p></td>
                </tr>
                        </tbody></table>
                        </center>
                    </div>
                        <p style="line-height: 150%" align="left">
            <font color="#393900">　　【原题注】其四在怀古堂，其六在石经院。<br>
                        　　【原诗句中夹注】<br>
                        　　“我今百日客，养此千岁材”：时去替不百日。</font></p>
                        <p style="line-height: 150%" align="center"><br>
                        <br>
                        <b>作书寄王晋卿忽忆前年寒食北城之游走笔为此诗</b></p>
                        <p style="line-height: 150%" align="left">
                        北城寒食烟火微，落花蝴蝶作团飞。王孙出游乐忘归，门前骢马紫金鞿。<br>
                        吹笙帐底烟霏霏，行人举头谁敢睎。扣门狂客君不麾，更遣倾城出翠帏。<br>
                        书生老眼省见稀，画图但觉周昉肥。别来春物已再菲，西望不见红日围。<br>
                        何时东山歌采薇，把盏一听金缕衣。</p>
                        <p style="line-height: 150%" align="center"><br>
                        <br>
                        <b>往在东武与人往反作粲字韵诗四首今黄鲁直亦次韵见寄复和答之</b><br>
                        <br>
                        苻坚破荆州，止获一人半。中郎老不遇，但喜识元叹。<br>
                        我今独何幸，文字厌奇玩。又得天下才，相从百忧散。<br>
                        阴求我辈人，规作林泉伴。宁当待垂老，仓卒收一旦。<br>
                        不见梁伯鸾，空对孟光案。才难不其然，妇女厕周乱。<br>
                        世岂无作者，于我如既盥。独喜诵君诗，咸韶音节缓。<br>
                        夜光一已多，矧获累累贯。相思君欲瘦，不往我真懦。<br>
                        吾侪眷微禄，寒夜抱寸炭。何时定相过，径就我乎馆。<br>
                        飘然东南去，江水清且暖。相与访名山，微言师忍粲。<br>
                        <br>
                        <br>
                        <br>
                        <b>雪　斋</b></p>
                        <p style="line-height: 150%">君不见──<br>
                        峨眉山西雪千里，北望成都如井底。春风百日吹不消，五月行人如冻蚁。<br>
                        纷纷市人争夺中，谁信言公似赞公。人间热恼无处洗，故向西斋作雪峰。<br>
                        我梦扁舟适吴越，长廊静院灯如月。开门不见人与牛，惟见空庭满山雪。<br>
                        <br>
            <font color="#393900">　　【原题注】杭僧法言，作雪山于斋中。<br>
                        　　【原诗句中夹注】<br>
                        　　“长廊静院灯如月。开门不见人与牛”：言有诗见寄，云林下闲看<br>
                        水牯牛。</font></p>
                        <p style="line-height: 150%" align="center"><br>
                        <br>
                        <b>以双刀遗子由子由有诗次其韵</b><br>
                        <br>
                        宝刀匣不见，但见龙雀环。何曾斩蛟蛇，亦未切琅玕。<br>
                        胡为穿窬辈，见之要领寒。吾刀不汝问，有愧在其肝。<br>
                        念此力自藏，包之虎皮斑。湛然如古井，终岁不复澜。<br>
                        不忧无所用，忧在用者难。佩之非其人，匣中自长叹。<br>
                        我老众所易，屡遭非意干。惟有王玄通，阶庭秀芝兰。<br>
                        知子后必大，故择刀所便。屠狗非不用，一岁六七刓。<br>
                        欲试百炼刚，要须更泥蟠。作诗铭其背，以待知者看。<br>
                        <br>
                        <br>
                        <br>
                        <b>游桓山会者十人以春水满四泽夏云多奇峰为韵，得泽字</b><br>
                        <br>
                        东郊欲寻春，未见莺花迹。春风在流水，凫雁先拍拍。<br>
                        孤帆信溶漾，弄此半篙碧。舣舟桓山下，长啸理轻策。<br>
                        弹琴石室中，幽响清磔磔。吊彼泉下人，野火失枯腊。<br>
                        悟此人间世，何者为真宅。暮回百步洪，散坐洪上石。<br>
                        愧我非王襄，子渊肯见客。临流吹洞箫，水月照连璧。<br>
                        此欢真不朽，回首岁月隔。想像斜川游，作诗寄彭泽。</p>
                        <p style="line-height: 150%"><font color="#393900">
                        　　【原诗句中夹注】<br>
                        　　“临流吹洞箫，水月照连璧”：谓王氏兄弟也。</font></p>
                        <p style="line-height: 150%" align="center"><br>
                        <br>
                        <b>戴道士得四字代作</b><br>
                        <br>
                        少小家江南，寄迹方外士。偶随白云出，卖药彭城市。<br>
                        雪霜侵鬓发，尘土污冠袂。赖此三尺桐，中有山水意。<br>
                        自从夷夏乱，七丝久已弃。心知鹿鸣三，不及胡琴四。<br>
                        使君独慕古，嗜好与众异。共吊桓魋宫，一洒孟尝泪。<br>
                        归来锁尘匣，独对断弦喟。挂名石壁间，寂寞千岁事。<br>
                        <br>
                        <br>
                        <br>
                        <b>次韵田国博部夫南京见寄二绝</b><br>
                        <br>
                        其一<br>
                        <br>
                        岁月翩翩下坂轮，归来杏子已生仁。深红落尽东风恶，柳絮榆钱不当春。<br>
                        <br>
                        其二<br>
                        <br>
                        火冷饧稀杏粥稠，青裙缟袂饷田头。大夫行役家人怨，应羡居乡马少游。<br>
                        <br>
                        <br>
                        <br>
                        <b>月夜与客饮酒杏花下</b><br>
                        <br>
                        杏花飞帘散馀春，明月入户寻幽人。褰衣步月踏花影，炯如流水涵青苹。<br>
                        花间置酒清香发，争挽长条落香雪。山城薄酒不堪饮，劝君且吸杯中月。<br>
                        洞箫声断月明中，惟忧月落酒杯空。明朝卷地春风恶，但见绿叶栖残红。<br>
                        <br>
                        <br>
                        <br>
                        <b>送蜀人张师厚赴殿试二首</b><br>
                        <br>
                        其一<br>
                        <br>
                        忘归不觉鬓毛斑，好事乡人尚往还。断岭不遮西望眼，送君直过楚王山。<br>
                        <br>
                        其二<br>
                        <br>
                        云龙山下试春衣，放鹤亭前送落晖。一色杏花红十里，新郎君去马如飞。<br>
                        <br>
                        <br>
                        <br>
                        <b>再次韵答田国博部夫还二首</b><br>
                        <br>
                        其一<br>
                        <br>
                        西郊黄土没车轮，满面风埃笑路人。已放役夫三万指，从教积雨洗残春。<br>
                        <br>
                        其二<br>
                        <br>
                        枝上稀疏地上稠，忍看红糁落墙头。风流别乘多才思，归趁西园秉烛游。<br>
                        <br>
                        <br>
                        <br>
                        <b>田国博见示石炭诗，有“铸剑斩佞臣”之句，次韵答之</b><br>
                        <br>
                        楚山铁炭皆奇物，知君欲斫奸邪窟。属镂无眼不识人，楚国何曾斩无极。<br>
                        玉川狂直古遗民，救月裁诗语最真。千里妖蟆一寸铁，地上空愁虮虱臣。<br>
                        <br>
                        <br>
                        <br>
                        <b>答郡中同僚贺雨</b><br>
                        <br>
                        水旱行十年，饥疫遍九土。奇穷所向恶，岁岁祈晴雨。<br>
                        虽非为己求，重请终愧古。鬼神亦知我，老病入腰膂。<br>
                        何曾拜向人，此意难不许。重云萋已合，微润先流礎。<br>
                        萧萧止还作，坐听及三鼓。天明将吏集，泥土满靴屦。<br>
                        登城望麰麦，绿浪风掀舞。愧我贤友生，雄篇斗新语。<br>
                        君看大熟岁，风雨占十五。天地本无功，祈禳何足数。<br>
                        渡河不入境，岂若无蝗虎。而况刑白鹅，下策君勿取。<br>
                        <br>
                        <br>
                        <br>
                        <b>罢徐州，往南京，马上走笔寄子由五首</b><br>
                        <br>
                        其一</p>
                        <div align="center">
                        <center>
                        <table border="0" cellspacing="0" style="border-collapse: collapse" width="20%" id="AutoNumber4" cellpadding="0">
                <tbody><tr>
            <td width="100%" nowrap="">
            <p style="line-height: 150%">
            吏民莫扳援，歌管莫凄咽。吾生如寄耳，宁独为此别。<br>
            别离随处有，悲恼缘爱结。而我本无恩，此涕谁为设。<br>
            纷纷等儿戏，鞭镫遭割截。道边双石人，几见太守发。<br>
            有知当解笑，抚掌冠缨绝。</p></td>
                </tr>
                        </tbody></table>
                        </center>
                    </div>
                        <p style="line-height: 150%" align="center">其二<br>
                        <br>
                        父老何自来，花枝袅长红。洗盏拜马前，请寿使君公。<br>
                        前年无使君，鱼鳖化儿童。举鞭谢父老，正坐使君穷。<br>
                        穷人命分恶，所向招灾凶。水来非吾过，去亦非吾功。<br>
                        <br>
                        其三<br>
                        <br>
                        古汴从西来，迎我向南京。东流入淮泗，送我东南行。<br>
                        暂别还复见，依然有余情。春雨涨微波，一夜到彭城。<br>
                        过我黄楼下，朱栏照飞甍。可怜洪上石，谁听月中声。<br>
                        <br>
                        其四<br>
                        <br>
                        前年过南京，麦老樱桃熟。今来旧游处，樱麦半黄绿。<br>
                        岁月如宿夕，人事几反覆。青衫老从事，坐稳生髀肉。<br>
                        联翩阅三守，迎送如转毂。归耕何时决，田舍我已卜。<br>
                        <br>
                        其五</p>
                        <div align="center">
                        <center>
                        <table border="0" cellspacing="0" style="border-collapse: collapse" width="20%" id="AutoNumber3" cellpadding="0">
                <tbody><tr>
            <td width="100%" nowrap="">
            <p style="line-height: 150%">
            卜田向何许，石佛山南路。下有尔家川，千畦种秔稌。<br>
            山泉宅龙蜃，平地走膏乳。异时亩一金，近欲为逃户。<br>
            逝将解簪绂，卖剑买牛具。故山岂不怀，废宅生蒿穞。<br>
            便恐桐乡人，长祠仲卿墓。</p></td>
                </tr>
                        </tbody></table>
                        </center>
                    </div>
                        <p style="line-height: 150%" align="center"><br>
                        <br>
                        <b>次韵曹九章见赠</b><br>
                        <br>
                        蘧瑗知非我所师，流年已似手中蓍。正平独肯从文举，中散何曾靳孝尼。<br>
                        卖剑买牛真欲老，得钱沽酒更无疑。鸡豚异日为同社，应有千篇唱和诗。<br>
                        <br>
                        <br>
                        <br>
                        <b>书泗州孙景山西轩</b><br>
                        <br>
                        落日明孤塔，青山绕病身。知君向西望，不愧塔中人。<br>
                        <br>
                        <br>
                        <br>
                        <b>过淮三首赠景山兼寄子由</b><br>
                        <br>
                        其一<br>
                        <br>
                        好在长淮水，十年三往来。功名真已矣，归计亦悠哉。<br>
                        今日风怜客，平时浪作堆。晚来洪泽口，捍索响如雷。<br>
                        <br>
                        其二<br>
                        <br>
                        过淮山渐好，松桧亦苍然。蔼蔼藏孤寺，冷冷出细泉。<br>
                        故人真吏隐，小槛带岩偏。却望临淮市，东风语笑传。<br>
                        <br>
                        其三<br>
                        <br>
                        回首濉阳幕，簿书高没人。何时桐柏水，一洗庾公尘。<br>
                        此去渐佳境，独游长惨神。待君诗百首，来写浙西春。<br>
                        <br>
                        <br>
                        <br>
                        <b>舟中夜起</b><br>
                        <br>
                        微风萧萧吹菰蒲，开门看雨月满湖。舟人水鸟两同梦，大鱼惊窜如奔狐。<br>
                        夜深人物不相管，我独形影相嬉娱。暗潮生渚吊寒蚓，落月挂柳看悬蛛。<br>
                        此生忽忽忧患里，清境过眼能须臾。鸡鸣钟动百鸟散，船头击鼓还相呼。<br>
                        <br>
                        <br>
                        <br>
                        <b>余去金山五年而复至，次旧诗韵赠宝觉长老</b><br>
                        <br>
                        谁能斗酒博西凉，但爱斋厨法豉香。旧事真成一梦过，高谈为洗五年忙。<br>
                        清风偶与山阿曲，明月聊随屋角方。稽首愿师怜久客，直将归路指茫茫。<br>
                        <br>
                        <br>
                        <br>
                        <b>游惠山·并叙</b></p>
                        <p style="line-height: 150%">
                        　　余昔为钱塘倅，往来无锡未尝不至惠山。即去五年，复为湖州，与高<br>
                        邮秦太虚、杭僧参寥同至，览唐处士王武陵、窦群、朱宿所赋诗，爱其语<br>
                        清简，萧然有出尘之姿，追用其韵，各赋三首。</p>
                        <p style="line-height: 150%" align="center">其一<br>
                        <br>
                        梦里五年过，觉来双鬓苍。还将尘土足，一步漪澜堂。<br>
                        俯窥松桂影，仰见鸿鹤翔。炯然肝肺间，已作冰玉光。<br>
                        虚明中有色，清净自生香。还从世俗去，永与世俗忘。<br>
                        <br>
                        其二<br>
                        <br>
                        薄云不遮山，疏雨不湿人。萧萧松径滑，策策芒鞋新。<br>
                        嘉我二三子，皎然无缁磷。胜游岂殊昔，清句仍绝尘。<br>
                        吊古泣旧史，疾谗歌小旻。哀哉扶风子，难与巢许邻。</p>
                        <p style="line-height: 150%"><font color="#393900">
                        　　【原诗句中夹注】<br>
                        　　“哀哉扶风子，难与巢许邻”：谓窦群。</font></p>
                        <p style="line-height: 150%" align="center">其三<br>
                        <br>
                        敲火发山泉，烹茶避林樾。明窗倾紫盏，色味两奇绝。<br>
                        吾生眠食耳，一饱万想灭。颇笑玉川子，饥弄三百月。<br>
                        岂如山中人，睡起山花发。一瓯谁与共，门外无来辙。<br>
                        <br>
                        <br>
                        <br>
                        <b>赠惠山僧惠表</b><br>
                        <br>
                        行遍天涯意未阑，将心到处遣人安。山中老宿依然在，案上楞严已不看。<br>
                        欹枕落花馀几片，闭门新竹自千竿。客来茶罢空无有，卢橘杨梅尚带酸。<br>
                        <br>
                        <br>
                        <br>
                        <b>赠钱道人</b><br>
                        <br>
                        书生苦信书，世事仍臆度。不量力所负，轻出千钧诺。<br>
                        当时一快意，事过有馀怍。不知几州铁，铸此一大错。<br>
                        我生涉忧患，常恐长罪恶。静观殊可喜，脚浅犹容却。<br>
                        而况钱夫子，万事初不作。相逢更何言，无病亦无药。<br>
                        <br>
                        <br>
                        <br>
                        <b>与秦太虚、参寥会于松江，而关彦长、徐安中适至，分韵得风字二首<br>
                        <br>
                        </b>其一<br>
                        <br>
                        吴越溪山兴未穷，又扶衰病过垂虹。浮天自古东南水，送客今朝西北风。<br>
                        绝境自忘千里远，胜游难复五人同。舟师不会留连意，拟看斜阳万顷红。<br>
                        <br>
                        其二<br>
                        <br>
                        二子缘诗老更穷，人间无处吐长虹。平生睡足连江雨，尽日舟横擘岸风。<br>
                        人笑年来三黜惯，天教我辈一樽同。知君欲写长想忆，更送银盘尾鬣红。<br>
                        <br>
                        <br>
                        <br>
                        <b>次韵关令送鱼</b><br>
                        <br>
                        举网惊呼得巨鱼，馋涎不易忍流酥。更烦赤脚长须老，来趁西风十幅蒲。</p></td>
        </div>
        <div class="col-md-2"></div>
    </div>
    <script src="../../js/jquery.min.js "></script>
    <script src="../../js/bootstrap.min.js "></script>
    <script src="../../js/scripts.js "></script>
    <script src="../../js/jquery.pin.js"></script>
    <script>
    $(".pinned").pin({ containerSelector: ".row" });
    </script>
</body>

</html>