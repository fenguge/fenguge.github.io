<!DOCTYPE html>
<html lang="en">

<head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>东坡斋</title>
    <meta name="description" content="匡老师课程的作品，基于bootstrap框架搭建">
    <meta name="author" content="Micheal Lin">
    <link href="../../css/bootstrap.min.css" rel="stylesheet">
    <link href="../../css/style.css" rel="stylesheet">
</head>

<body>
    <div class="row">
        <div class="col-md-3 text-center">
            <aside style="background-color: #4c4a4a;height: -webkit-fill-available;" class="pinned">
                <a href="../index.html"><img alt="Bootstrap Image Preview" src="../../images/avatar.jpg" class="img-circle" style="width: 127px;margin:4em;"></a>
                <div class="row">
                    <div class="col-md-5" style="padding-right: 0;">
                        <ul class="nav flex-column">
                            <li>
                                <a href="#panel-1" data-toggle="tab">诗</a>
                            </li>
                            <li>
                                <a href="#panel-2" data-toggle="tab">词</a>
                            </li>
                            <li>
                                <a href="#panel-3" data-toggle="tab">苏轼集</a>
                            </li>
                            <li>
                                <a href="#panel-4" data-toggle="tab">佳作赏析</a>
                            </li>
                        </ul>
                    </div>
                    <div class="col-md-7" style="padding-left: 0;">
                        <div class="tab-content">
                            <div class="tab-pane active" id="panel-1">
                                <div class="list-group">
                                   <a href="苏诗全集·卷一.html" class="list-group-item list-group-item-action">苏诗全集·卷一</a>
                                    <a href="苏诗全集·卷二.html" class="list-group-item list-group-item-action">苏诗全集·卷二</a>
                                    <a href="苏诗全集·卷三.html" class="list-group-item list-group-item-action">苏诗全集·卷三</a>
                                    <a href="苏诗全集·卷四.html" class="list-group-item list-group-item-action">苏诗全集·卷四</a>
                                    <a href="苏诗全集·卷五.html" class="list-group-item list-group-item-action">苏诗全集·卷五</a>
                                    <a href="苏诗全集·卷六.html" class="list-group-item list-group-item-action active">苏诗全集·卷六</a>
                                    <a href="苏诗全集·卷七.html" class="list-group-item list-group-item-action">苏诗全集·卷七</a>
                                    <a href="苏诗全集·卷八.html" class="list-group-item list-group-item-action">苏诗全集·卷八</a>
                                    <a href="苏诗全集·卷九.html" class="list-group-item list-group-item-action">苏诗全集·卷九</a>
                                    <a href="苏诗全集·卷十.html" class="list-group-item list-group-item-action">苏诗全集·卷十</a>
                                </div>
                            </div>
                            <div class="tab-pane" id="panel-2">
                                <div class="list-group">
                                    <a href="苏词全集·卷一.html" class="list-group-item list-group-item-action">苏词全集·卷一</a>
                                    <a href="苏词全集·卷二.html" class="list-group-item list-group-item-action">苏词全集·卷二</a>
                                    <a href="苏词全集·卷三.html" class="list-group-item list-group-item-action">苏词全集·卷三</a>
                                    <a href="苏词全集·卷四.html" class="list-group-item list-group-item-action">苏词全集·卷四</a>
                                    <a href="苏词全集·卷五.html" class="list-group-item list-group-item-action">苏词全集·卷五</a>
                                    <a href="苏词全集·卷六.html" class="list-group-item list-group-item-action">苏词全集·卷六</a>
                                </div>
                            </div>
                            <div class="tab-pane" id="panel-3">
                                <div class="list-group">
                                    <a href="苏轼集（全）.html" class="list-group-item list-group-item-action">苏轼集·全</a>
                                    <a href="#" class="list-group-item list-group-item-action disabled">苏轼全集·卷二</a>
                                    <a href="#" class="list-group-item list-group-item-action disabled">苏轼全集·卷三</a>
                                    <a href="#" class="list-group-item list-group-item-action disabled">苏轼全集·卷四</a>
                                    <a href="#" class="list-group-item list-group-item-action disabled">苏轼全集·卷五</a>
                                </div>
                            </div>
                            <div class="tab-pane" id="panel-4">
                                <div class="list-group">
                                    <a href="赏析·刑赏忠厚之至论.html" class="list-group-item list-group-item-action">刑赏忠厚之至论</a>
                                    <a href="赏析·上梅直讲书.html" class="list-group-item list-group-item-action">上梅直讲书</a>
                                    <a href="赏析·书戴崇画牛.html" class="list-group-item list-group-item-action">书戴崇画牛</a>
                                    <a href="赏析·亡妻王氏墓志铭.html" class="list-group-item list-group-item-action">亡妻王氏墓志铭</a>
                                    <a href="赏析·凌虚台记.html" class="list-group-item list-group-item-action">凌虚台记</a>
                                    <a href="赏析·前后赤壁赋.html" class="list-group-item list-group-item-action">前后赤壁赋</a>
                                    <a href="赏析·喜雨亭记.html" class="list-group-item list-group-item-action">喜雨亭记</a>
                                    <a href="赏析·屈原庙赋.html" class="list-group-item list-group-item-action">屈原庙赋</a>
                                    <a href="赏析·放鹤亭记.html" class="list-group-item list-group-item-action">放鹤亭记</a>
                                    <a href="赏析·留侯论.html" class="list-group-item list-group-item-action">留侯论</a>
                                    <a href="赏析·超然台记.html" class="list-group-item list-group-item-action">超然台记</a>
                                </div>
                            </div>
                        </div>
                    </div>
                </div>
            </aside>
        </div>
        <div class="col-md-2"></div>
        <div class="col-md-5 book-style">
            <td nowrap="">
                        <p style="line-height: 150%" align="center">
            <font face="宋体">
                        <b>虎丘寺</b><br>
                        <br>
                        入门无平田，石路穿细岭。阴风生涧壑，古木翳潭井。<br>
                        湛卢谁复见，秋水光耿耿。铁花秀岩壁，杀气噤蛙黾。<br>
                        幽幽生公堂，左右立顽矿。当年或未信，异类服精猛。<br>
                        胡为百岁后，仙鬼互驰骋。窈然留新诗，读者为悲哽。<br>
                        东轩有佳致，云水丽千顷。熙熙览生物，春意颇凄冷。<br>
                        我来属无事，暖日相与永。喜鹊翻初旦，愁鸢蹲落景。<br>
                        坐见渔樵还，新月溪上影。悟彼良自咍，归田行可请。<br>
                        <br>
                        <br>
                        <br>
                        <b>常润道中有怀钱塘寄述古五首</b><br>
                        <br>
                        其一<br>
                        <br>
                        从来直道不辜身，得向西湖两过春。沂上已成曾点服，泮宫初采鲁侯芹。<br>
                        休惊岁岁年年貌，且对朝朝暮暮人。细雨晴时一百六，画船鼍鼓莫违民。<br>
                        <br>
                        其二<br>
                        <br>
                        草长江南莺乱飞，年来事事与心违。花开后院还空落。燕入华堂怪未归。<br>
                        世上功名何日是，樽前点检几人非。去年柳絮飞时节，记得金笼放雪衣。</font></p>
                        <p style="line-height: 150%" align="left">
            <font color="#393900" face="宋体">　　【诗下原注】杭人以放鸽为太守寿。</font></p>
                        <p style="line-height: 150%" align="center">
            <font face="宋体">其三<br>
                        <br>
                        浮玉山头日日风，涌金门外已春融。二年鱼鸟浑相识，三月莺花付与公。<br>
                        剩看新翻眉倒晕，未应泣别脸消红。何人织得相思字，寄与江边北向鸿。</font></p>
                        <p style="line-height: 150%" align="left">
            <font color="#393900" face="宋体">
                        　　【原诗句中夹注】“浮玉山头日日风”：即金山也。</font></p>
                        <p style="line-height: 150%" align="center">
            <font face="宋体">其四<br>
                        <br>
                        国艳夭娆酒半酣，去年同赏寄僧檐。但知扑扑晴香软，谁见森森晓态严。<br>
                        谷雨共惊无几日，蜜蜂未许辄先甜。应须火急回征棹，一片辞枝可得粘。<br>
                        <br>
                        其五<br>
                        <br>
                        惠泉山下土如濡，阳羡溪头米胜珠。卖剑买牛吾欲老，杀鸡为黍子来无。<br>
                        地偏不信容高盖，俗俭真堪着腐儒。莫怪江南苦留滞，经营身计一生迂。<br>
                        <br>
                        <br>
                        <br>
                        <b>刁景纯赏瑞香花忆先朝侍宴次韵</b><br>
                        <br>
                        上宛夭桃自作行，刘郎去后几回芳。厌从年少追新赏，闲对宫花识旧香。<br>
                        欲赠佳人非泛洧，好纫幽佩吊沉湘。鹤林神女无消息，为问何年返帝乡。<br>
                        <br>
                        <br>
                        <br>
                        <b>同柳子玉游鹤林招隐醉归呈景纯</b><br>
                        <br>
                        花时腊酒照人光，归路春风洒面凉。刘氏宅边霜竹老，戴公山下野桃香。<br>
                        岩头匹练兼天净，泉底真珠溅客忙。安得道人携笛去，一声吹裂翠崖冈。<br>
                        <br>
                        <br>
                        <br>
                        <b>景纯见和复次韵赠之二首</b><br>
                        <br>
                        其一<br>
                        <br>
                        解组归来道益光，坐看百物自炎凉。卷帘堂上檀槽闹，送客林间桦烛香。<br>
                        浅量已愁当酒怯，非才尤觉和诗忙。何人贪佩黄金印，千柱耽耽锁北冈。<br>
                        <br>
                        其二<br>
                        <br>
                        人间膏火正争光，每到藏春得暂凉。多事始知田舍好，凶年偏觉野蔬香。<br>
                        溪山胜画徒能说，来往如梭为底忙。老去此身无处著，为翁载插万松冈。<br>
                        <br>
                        <br>
                        <br>
                        <b>柳子玉亦见和因以送之兼寄其兄子璋道人</b><br>
                        <br>
                        不羡腰金照地光，暂时假面弄西凉。晴窗咽日肝肠暖，古殿朝真屦袖香。<br>
                        说静故知犹有动，无闲底处更求忙。先生官罢乘风去，何用区区赋陟冈。<br>
                        <br>
                        <br>
                        <br>
                        <b>子玉家宴用前韵见寄复答之</b><br>
                        <br>
                        自酌金樽劝孟光，更教长笛奏伊凉。牵衣男女绕太白，扇枕郎君烦阿香。<br>
                        诗病逢春转深痼，愁魔得酒暂奔忙。醒时情味吾能说，日在西南白草冈。</font></p>
                        <p style="line-height: 150%" align="left">
            <font color="#393900" face="宋体">
                        　　【原诗句中夹注】“更教长笛奏伊凉”：子玉家有笛妓。</font></p>
                        <p style="line-height: 150%" align="left">
            <font face="宋体"><br>
                        <br>
                        <b>　　景纯复以二篇，一言其亡兄与伯父同年之契，一言今者唱酬之<br>
                        意，仍次其韵</b></font></p>
                        <p style="line-height: 150%" align="center">
            <font face="宋体">其一<br>
                        <br>
                        灵寿扶来似孔光，感时怀旧一悲凉。蟾枝不独同攀桂，鸡舌还应共赐香。<br>
                        等是浮休无得丧，粗分忧乐有闲忙。年来世事如波浪，郁郁谁知柏在冈。</font></p>
                        <p style="line-height: 150%" align="left">
            <font color="#393900" face="宋体">　　【原诗句中夹注】<br>
                        　　“蟾枝不独同攀桂，鸡舌还应共赐香”：亦同为郎。</font></p>
                        <p style="line-height: 150%" align="center">
            <font face="宋体"><br>
                        其二<br>
                        <br>
                        屡把铅刀齿步光，更遭华衮照厖凉。苏门山上莫长啸，薝葡林中无别香。<br>
                        烛烬已残中夜刻，槐花还似昔年忙。背城借一吾何敢，慎莫樽前替戾冈。<br>
                        <br>
                        <br>
                        <br>
                        <b>金山寺与柳子玉饮，大醉，卧宝觉禅榻夜分方醒，书其壁</b><br>
                        <br>
                        恶酒如恶人，相攻剧刀箭。颓然一榻上，胜之以不战。<br>
                        诗翁气雄拔，禅老语清软。我醉都不知，但觉红绿眩。<br>
                        醒时江月堕，摵摵风响变。惟有一龛灯，二豪俱不见。<br>
                        <br>
                        <br>
                        <br>
                        <b>大风留金山两日</b><br>
                        <br>
                        塔上一铃独自语，明日颠风当断渡。朝来白浪打苍崖，倒射轩窗作飞雨。<br>
                        龙骧万斛不敢过，渔舟一叶从掀舞。细思城市有底忙，却笑蛟龙为谁怒。<br>
                        无事久留童仆怪，此风聊得妻孥忏。灊山道人独何事，半夜不眠听粥鼓。<br>
                        <br>
                        <br>
                        <br>
                        <b>监洞霄宫俞康直郎中所居四咏</b><br>
                        <br>
                        退　圃<br>
                        <br>
                        百丈休牵上濑船，一钩归钓缩头鳊。园中草木春无数，只有黄杨厄闰年。</font></p>
                        <p style="line-height: 150%" align="left">
            <font color="#393900" face="宋体">　　【诗下原注】俗说黄杨岁长一寸，遇闰退三寸。</font></p>
                        <p style="line-height: 150%" align="center">
            <font face="宋体">逸　堂<br>
                        <br>
                        新第谁来作并邻，旧官宁复忆星辰。请君置酒吾当贺，知向江湖拜散人。<br>
                        <br>
                        遁　轩<br>
                        <br>
                        冠盖相望起隐沦，先生那得老江村。古来真遁何曾遁，笑杀逾垣与闭门。<br>
                        <br>
                        　　　远　楼（栖）<br>
                        <br>
                        西山烟雨卷疏帘，北户星河落短檐。不独江天解空阔，地偏心远似陶潜。<br>
                        <br>
                        <br>
                        <br>
                        <b>游鹤林招隐二首</b><br>
                        <br>
                        其一<br>
                        <br>
                        郊原雨初霁，春物有馀妍。古寺满修竹，深林闻杜鹃。<br>
                        睡馀柳花堕，目眩山樱然。西窗有病客，危坐看香烟。<br>
                        <br>
                        其二<br>
                        <br>
                        行歌白云岭，坐咏修竹林。风轻花自落，日薄山半阴。<br>
                        涧草谁复识，闻香杳难寻。时见城市人，幽居惜未深。<br>
                        <br>
                        <br>
                        <br>
                        <b>书普慈长老壁（志诚）</b><br>
                        <br>
                        普慈寺后千竿竹，醉里曾看碧玉缘。倦客再游行老矣，高僧一笑故依然。<br>
                        久参白足知禅味，苦厌黄公聒昼眠。惟有两株红杏叶，晚来犹得向人妍。</font></p>
                        <p style="line-height: 150%" align="left">
            <font color="#393900" face="宋体">　　【诗中原注】黄公：鸟名。</font></p>
                        <p style="line-height: 150%" align="center">
            <font face="宋体"><br>
                        <br>
                        <b>书焦山纶长老壁</b><br>
                        <br>
                        法师住焦山，而实未尝住。我来辄问法，法师了无语。<br>
                        法师非无语，不知所答故。君看头与足，本自安冠屦。<br>
                        譬如长鬣人，不以长为苦。一旦或人问，每睡安所措。<br>
                        归来被上下，一夜着无处。展转遂达晨，意欲尽镊去。<br>
                        此言虽鄙浅，故自有深趣。持此问法师，法师一笑许。</font></p>
                        <p style="line-height: 150%" align="center">　&nbsp;</p>
                        <p style="line-height: 150%" align="center">
            <font face="宋体"><b>刁景纯席上和谢生二首</b><br>
                        <br>
                        其一<br>
                        <br>
                        误入仙人碧玉壶，一欢那复间亲疏。杯盘狼藉吾何敢，车骑雍容子甚都。<br>
                        此夜新声闻北里，他年故事纪南徐。欲穷风月三千界，愿化人天百忆躯。<br>
                        <br>
                        其二<br>
                        <br>
                        纵饮谁能问挈壶，不知门外晓星疏。绮罗胜事齐三阁，宾主谈锋敌两都。<br>
                        榻畔烟花尝叹杜，海中童</font><font size="-1" face="宋体">丱</font><font face="宋体">尚追徐。毋多酌我公须听，醉後粗狂胆满躯。<br>
                        <br>
                        <br>
                        <br>
                        <b>留别金山宝觉圆通二长老</b><br>
                        <br>
                        沐罢巾冠快晚凉，睡馀齿颊带茶香。舣舟北岸何时渡，晞发东轩未肯忙。<br>
                        康济此身殊有道，医治外物本无方。风流二老长还往，顾我归期尚渺茫。<br>
                        <br>
                        <br>
                        <br>
                        <b>无锡道中赋水车</b><br>
                        <br>
                        翻翻联联衔尾鸦，荦荦确确蜕骨蛇。分畴翠浪走云阵，刺水绿针抽稻芽。<br>
                        洞庭五月欲飞沙，鼍鸣窟中如打衙。天公不见老农泣，唤取阿香推雷车。</font></p>
                        <p style="line-height: 150%"><font face="宋体"><br>
                        <br>
                        <b>　　杭州牡丹开时，仆犹在常、润，周令作诗见寄，次其韵，复次<br>
                        一首送赴阙</b></font></p>
                        <p style="line-height: 150%" align="center">
            <font face="宋体">羞归应为负花期，已是成阴结子时。与物寡情怜我老，遣春无恨赖君诗。<br>
                        玉台不见朝酣酒，金缕犹歌空折枝。从此年年定相见，欲师老圃问樊迟。<br>
                        莫负黄花九日期，人生穷达可无时。十年且就三都赋，万户终轻千首诗。<br>
                        天静伤鸿犹戢翼，月明惊鹊未安枝。君看六月河无水，万斛龙骧到自迟。<br>
                        <br>
                        <br>
                        <br>
                        <b>苏州闾丘江君二家雨中饮酒二首</b><br>
                        <br>
                        其一<br>
                        <br>
                        小圃阴阴遍洒尘，方塘潋潋欲生纹。已烦仙袂来行雨，莫遣歌声便驻云。<br>
                        肯对绮罗辞白酒，试将文字恼红裙。今宵记取醒时节，点滴空阶独自闻。<br>
                        <br>
                        其二<br>
                        <br>
                        五纪归来鬓未霜，十眉环列坐生光。唤船渡口迎秋女，驻马桥边问泰娘。<br>
                        曾把四弦娱白傅，敢将百草斗吴王。从今却笑风流守，画戟空凝宴寝香。<br>
                        <br>
                        <br>
                        <br>
                        <b>次韵沈长官三首</b><br>
                        <br>
                        其一<br>
                        <br>
                        家山何在两忘归，杯酒相逢慎勿违。不独饭山嘲我瘦，也应糠核怪君肥。<br>
                        <br>
                        其二<br>
                        <br>
                        男婚已毕女将归，累尽身轻志莫违。闻道山中食无肉，玉池清水自生肥。<br>
                        <br>
                        其三<br>
                        <br>
                        造物知吾久念归，似怜衰病不相违。风来震泽帆初饱，雨入松江水渐肥。<br>
                        <br>
                        <br>
                        <br>
                        <b>戏书吴江三贤画像三首</b><br>
                        <br>
                        其一<br>
                        <br>
                        谁将射御教吴儿，长笑申公为夏姬。却遣姑苏有麋鹿，更怜夫子得西施。</font></p>
                        <p style="line-height: 150%">
            <font face="宋体" color="#393900">　　诗下原注：范蠡。</font></p>
                        <p style="line-height: 150%" align="center">
            <font face="宋体">其二<br>
                        <br>
                        浮世功劳食与眠，季鹰真得水中仙。不须更说知机早，直为鲈鱼也自贤。</font></p>
                        <p style="line-height: 150%" align="left">
            <font face="宋体" color="#393900">　　诗下原注：张翰。</font></p>
                        <p style="line-height: 150%" align="center">
            <font face="宋体">其三<br>
                        <br>
                        千首文章二顷田，囊中未有一钱看。却因养得能言鸭，惊破王孙金弹丸。</font></p>
                        <p style="line-height: 150%" align="left">
            <font face="宋体" color="#393900">　　诗下原注：陆龟蒙。</font></p>
                        <p style="line-height: 150%" align="center">
            <font face="宋体"><br>
                        <br>
                        <b>和刘孝叔会虎丘时王规甫斋素祈雨不至二首</b><br>
                        <br>
                        其一<br>
                        <br>
                        白简威犹凛，青山兴已秾。鹤闲云作氅，驼卧草埋峰。<br>
                        跪履若可教，卜邻应见容。因公问回老，何处定相逢。<br>
                        <br>
                        其二<br>
                        <br>
                        太常斋未解，不肯对纤穠。只遣三千履，来游十二峰。<br>
                        林空答清唱，潭净写衰容。归去瑶台路，还应月下逢。<br>
                        <br>
                        <br>
                        <br>
                        <b>过永乐文长老已卒</b><br>
                        <br>
                        初惊鹤瘦不可识，旋觉云归无处寻。三过门间老病死，一弹指顷去来今。<br>
                        存亡惯见浑无泪，乡井难忘尚有心。欲向钱塘访圆泽，葛洪川畔待秋深。<br>
                        <br>
                        <br>
                        <br>
                        <b>赠张、刁二老</b><br>
                        <br>
                        两邦山水未凄凉，二老风流总健强。共成一百七十岁，各饮三万六千觞。<br>
                        藏春坞里莺花闹，仁寿桥边日月长。惟有诗人被磨折，金钗零落不成行。</font></p>
                        <p style="line-height: 150%" align="center">
            <font face="宋体"><br>
                        <br>
　</font></p>
                        <div align="center">
                        <center>
                        <table border="0" cellspacing="0" style="border-collapse: collapse" width="20%" id="AutoNumber4" cellpadding="0">
                <tbody><tr>
            <td width="100%" nowrap="">
            <p style="line-height: 150%"><b>
            　　去年秋偶游宝山上方，入一小院，阒然无人，有僧隐几低头读<br>
            书，与之语，漠然不甚对，问其邻之僧，曰：此云阇黎也，不出十<br>
            五年矣。今年六月，自常、润还，复至其室，则死葬数月矣。作诗<br>
            题其壁</b></p></td>
                </tr>
                        </tbody></table>
                        </center>
                    </div>
                        <p style="line-height: 150%" align="center">
            <font face="宋体">云师来宝山，一住十五秋。读书常闭户，客至不举头。<br>
                        去年造其室，清坐忘百忧。我初无言说，师亦无对酬。<br>
                        今来复扣门，空房但飕飗。云已灭无馀，薪尽火不留。<br>
                        却疑此室中，常有斯人不。所遇孰非梦，事过吾何求。<br>
                        <br>
                        <br>
                        <br>
                        <b>听僧昭素琴</b><br>
                        <br>
                        至和无攫醳，至平无按抑。不知微妙声，究竟何从出。<br>
                        散我不平气，洗我不和心。此心知有在，尚复此微吟。<br>
                        <br>
                        <br>
                        <br>
                        <b>僧惠勤初罢僧职</b><br>
                        <br>
                        轩轩青田鹤，郁郁在樊笼。既为物所縻，遂与吾辈同。<br>
                        今来始谢去，万事一笑空。新诗如洗出，不受外垢蒙。<br>
                        清风入齿牙，出语如风松。霜髭茁病骨，饥坐听午钟。<br>
                        非诗能穷人，穷者诗乃工。此语信不妄，吾闻诸醉翁。<br>
                        <br>
                        <br>
                        <br>
                        <b>游灵隐高峰塔</b><br>
                        <br>
                        言游高峰塔，蓐食治野装。火云秋未衰，及此初旦凉。<br>
                        雾霏岩谷暗，日出草木香。嘉我同来人，久便云水乡。<br>
                        相劝小举足，前路高且长。古松攀龙蛇，怪石坐牛羊。<br>
                        渐闻钟磬音，飞鸟皆下翔。入门空有无，云海浩茫茫。<br>
                        惟见聋道人，老病时绝粮。问年笑不答，但指穴藜床。<br>
                        心知不复来，欲归更仿徨。赠别留匹布，今岁天早霜。<br>
                        <br>
                        <br>
                        <br>
                        <b>八月十七日天竺山送桂花分赠元素</b><br>
                        <br>
                        月缺霜浓细蕊乾，此花无属桂堂仙。鹫峰子落惊前夜，蟾窟枝空记昔年。<br>
                        破裓山僧怜耿介，练裙溪女斗清妍。愿公采撷纫幽佩，莫遣孤芳老涧边。<br>
                        <br>
                        <br>
                        <br>
                        <b>捕蝗至浮云岭山行疲苦有怀子由弟二首</b><br>
                        <br>
                        其一<br>
                        <br>
                        西来烟障塞空虚，洒遍秋田雨不如。新法清平那有此，老身穷苦自招渠。<br>
                        无人可诉乌衔肉，忆弟难凭犬寄书。自笑迂疏皆此类，区区犹欲理蝗馀。<br>
                        <br>
                        其二<br>
                        <br>
                        霜风渐欲作重阳，熠熠溪边野菊黄。久废山行疲荦确，尚能村醉舞淋浪。<br>
                        独眠林下梦魂好，回首人间忧患长。杀马毁车从此逝，子来何处问行藏。<br>
                        <br>
                        <br>
                        <br>
                        <b>青牛岭高绝处有小寺人迹罕到</b></font></p>
                        <p style="line-height: 150%" align="left">
            <font face="宋体">暮归走马沙河塘，炉烟袅袅十里香。朝行曳杖青牛岭，崖泉咽咽千山静。<br>
                        君勿笑老僧，耳聋唤不闻，百年俱是可怜人。明朝且复城中去，白云却在<br>
                        题诗处。</font></p>
                        <p style="line-height: 150%" align="center">
            <font face="宋体"><br>
                        <br>
                        <b>新城陈氏园次晁补之韵</b><br>
                        <br>
                        荒凉废圃秋，寂历幽花晚。山城已穷僻，况与城相远。<br>
                        我来亦何事，徙倚望云巘。不见苦吟人，清樽为谁满。</font></p>
                        <p style="line-height: 150%" align="left">
            <font face="宋体"><br>
                        <br>
                        <b>　　梅圣俞诗集中，有毛长官者，今于潜令国华也，圣俞没十五年，<br>
                        而君犹为令，捕蝗至其邑，作诗戏之</b></font></p>
                        <p style="line-height: 150%" align="center">
            <font face="宋体">诗翁憔悴老一官，厌见苜蓿堆青盘。归来羞涩对妻子，自比鲇鱼缘竹竿。<br>
                        今君滞留生二毛，饱听衙鼓眠黄。更将嘲笑调朋友，人道弥猴骑土牛。<br>
                        愿君恰似高常侍，暂为小邑仍刺史。不愿君为孟浩然，却遭明主放还山。<br>
                        宦游逢此岁年恶，飞蝗来时半天黑。羡君封境稻如云，蝗自识人人不识。<br>
                        <br>
                        <br>
                        <br>
                        <b>与毛令方尉游西菩提寺二首</b><br>
                        <br>
                        其一<br>
                        <br>
                        推挤不去已三年，鱼鸟依然笑我顽。人未放归江北路，天教看尽浙西山。<br>
                        尚书清节衣冠后，处士风流水石间。一笑相逢那易得，数诗狂语不须删。<br>
                        <br>
                        其二<br>
                        <br>
                        路转山腰足未移，水清石瘦便能奇。白云自占东西岭，明月谁分上下池。<br>
                        黑黍黄粱初熟后，朱柑绿橘半甜时。人生此乐须天付，莫遣儿曹取次知。<br>
                        <br>
                        <br>
                        <br>
                        <b>听贤师琴</b></font></p>
                        <p style="line-height: 150%" align="left">
            <font face="宋体">大弦春温和且平，小弦廉折亮以清。平生未识宫与角，但闻牛鸣盎中雉登<br>
                        木。门前剥啄谁叩门，山僧未闲君勿嗔。归家且觅千斛水，净洗从前筝笛<br>
                        耳。</font></p>
                        <p style="line-height: 150%" align="center">
            <font face="宋体"><br>
                        <br>
                        <b>赠写真何充秀才</b></font></p>
                        <p style="line-height: 150%" align="left">
            <font face="宋体">君不见潞州别驾眼如电，左手挂弓横撚箭。又不见雪中骑驴孟浩然，皱眉<br>
                        吟诗肩耸山。饥寒富贵两安在，空有遗像留人间。此身常拟同外物，浮云<br>
                        变化无踪迹。问君何苦写我真，君言好之聊自适。黄冠野服山家容，意欲<br>
                        置我山岩中。勋名将相今何限，往写褒公与鄂公。<br>
                        <br>
                        <br>
                        <br>
　</font></p>
                        <div align="center">
                        <center>
                        <table border="0" cellspacing="0" style="border-collapse: collapse" width="20%" id="AutoNumber3" cellpadding="0">
                <tbody><tr>
            <td width="100%" nowrap="">
            <p style="line-height: 150%"><b>
            　　回先生过湖州东林沈氏饮醉，以石榴皮书其家东老庵之壁云：<br>
            “西邻已富忧不足，东老虽贫乐有馀。白酒酿来因好客，黄金散尽<br>
            为收书。”西蜀和仲闻而次其韵三首，东老，沈氏之老自谓也，湖<br>
            人因以名之。其子偕作诗有可观者。</b></p></td>
                </tr>
                        </tbody></table>
                        </center>
                    </div>
                        <p style="line-height: 150%" align="center">
            <font face="宋体">世俗何知贫是病，神仙可学道之馀。但知白酒留佳客，不问黄公觅素书。<br>
                        符离道士晨兴际，华岳先生尸解馀。忽见黄庭丹篆句，犹传青纸小朱书。<br>
                        凄凉雨露三年后，仿佛尘埃数字馀。至用榴皮缘底事，中书君岂不中书。<br>
                        <br>
                        <br>
                        <br>
                        <b>李行中秀才醉眠亭三首</b><br>
                        <br>
                        其一<br>
                        <br>
                        已向闲中作地仙，更于酒里得天全。从教世路风波恶，贺监偏工水底眠。<br>
                        <br>
                        其二<br>
                        <br>
                        君且归休我欲眠，人言此语出天然。醉中对客眠何害，须信陶潜未若贤。<br>
                        <br>
                        其三<br>
                        <br>
                        孝先风味也堪怜，肯为周公昼日眠。枕麹先生犹笑汝，枉将空腹贮遗编。<br>
                        <br>
                        <br>
                        <br>
                        <b>润州甘露寺弹筝</b><br>
                        <br>
                        多景楼上弹神曲，欲断哀弦再三促。江妃出听雾雨愁，白浪翻空动浮玉。<br>
                        唤取吾家双凤槽，遣作三峡孤猿号。与君合奏芳春调，啄木飞来霜树杪。</font></p>
                        <p style="line-height: 150%" align="left">
            <font color="#393900" face="宋体">　　【原诗句中夹注】<br>
                        　　“江妃出听雾雨愁，白浪翻空动浮玉”：金山名。</font></p>
                        <p style="line-height: 150%" align="center">
            <font face="宋体"><br>
                        <b>单同年求德兴俞氏聚远楼诗三首</b><br>
                        <br>
                        其一<br>
                        <br>
                        云山烟水苦难亲，野草幽花各自春。赖有高楼能聚远，一时收拾与闲人。<br>
                        <br>
                        其二<br>
                        <br>
                        无限青山散不收，云奔浪卷入帘钩。直将眼力为疆界，何啻人间万户侯。<br>
                        <br>
                        其三<br>
                        <br>
                        闻说楼居似地仙，不知门外有尘寰。幽人隐几寂无语，心在飞鸿灭没间。<br>
                        <br>
                        <br>
                        <br>
                        <b>平山堂次王居卿祠部韵</b><br>
                        <br>
                        高会日陪山简醉，狂言屡发次公醒。酒如人面天然白，山向吾曹分外青。<br>
                        江上飞云来北固，槛前修竹忆南屏。六朝兴废馀丘垅，空使奸雄笑宁馨。<br>
                        <br>
                        <br>
                        <br>
                        <b>次韵陈海州书怀</b><br>
                        <br>
                        郁郁苍梧海上山，蓬莱方丈有无间。旧闻草木皆仙药，欲弃妻孥守市阛。<br>
                        雅志未成空自叹，故人相对若为颜。酒醒却忆儿童事，长恨双凫去莫攀。</font></p>
                        <p style="line-height: 150%" align="left">
            <font color="#393900" face="宋体">　　【原诗句中夹注】<br>
                        　　“郁郁苍梧海上山”：东海郁州山，云自苍梧浮来。<br>
                        　　“酒醒却忆儿童事，长恨双凫去莫攀”：陈曾令乡邑。</font></p>
                        <p style="line-height: 150%" align="center">
            <font face="宋体"><br>
                        <br>
                        <b>次韵陈海州乘槎亭</b><br>
                        <br>
                        人事无涯生有涯，逝将归钓汉江槎。乘桴我欲从安石，遁世谁能识子嗟。<br>
                        日上红波浮碧巘，潮来白浪卷青沙。清谈美景双奇绝，不觉归鞍带月华。<br>
                        <br>
                        <br>
                        <br>
                        次韵孙职方苍梧山<br>
                        <br>
                        苍梧奇事岂虚传，荒怪还须问子年。远托鳌头转沧海，来依鹏背负青天。<br>
                        或云灵境归贤者，又恐神功亦偶然。闻道新春恣游览，羡君平地作飞仙。<br>
                        <br>
                        <br>
                        <br>
                        <b>次韵孙巨源寄涟水李盛二著作并以见寄五绝</b><br>
                        <br>
                        南岳诸刘岂易逢，相望无复马牛风。山公虽见无多子，社燕何由恋塞鸿。<br>
                        高才晚岁终难进，勇退当年正急流。不独二疏为可慕，他时当有景孙楼。<br>
                        漱石先生难可意，啮毡校尉久无朋。应知客路愁无奈，故遣吟诗调李陵。<br>
                        云雨休排神女车，忠州老病畏人夸。诗豪正值安仁在，空看河阳满县花。<br>
                        胶西未到吾能说，桑柘禾麻不见春。不羡京尘骑马客，羡他淮月弄舟人。</font></p>
                        <p style="line-height: 150%" align="left">
            <font color="#393900" face="宋体">　　【原诗句中夹注】<br>
                        　　“山公虽见无多子，社燕何由恋塞鸿”：昔与巨源、刘贡父、刘莘老<br>
                        相遇于山阳，自尔契阔，惟巨源近者复相见于京口。<br>
                        　　“不独二疏为可慕，他时当有景孙楼”:巨源近离东海,郡有景疏楼。<br>
                        　　“漱石先生难可意”：谓巨源。<br>
                        　　“啮毡校尉久无朋”：自谓。<br>
                        　　“应知客路愁无奈，故遣吟诗调李陵”：谓李君也。<br>
                        　　“诗豪正值安仁在，空看河阳满县花”：盛为邑宰。</font></p>
                        <p style="line-height: 150%" align="center">　&nbsp;</p>
                        <p style="line-height: 150%" align="center">
            <font face="宋体"><b>王　莽</b><br>
                        <br>
                        汉家殊未识经纶，入手功名事事新。百尺穿成连夜井，千金购得解飞人。<br>
                        <br>
                        <br>
                        <br>
                        <b>董　卓</b><br>
                        <br>
                        公业平时劝用儒，诸公何事起相图。只言天下无健者，岂信车中有布乎。<br>
                        <br>
                        <br>
                        <br>
                        <b>虎　儿</b><br>
                        <br>
                        旧闻老蚌生明珠，未省老兔生於菟。老兔自谓月中物，不骑快马骑蟾蜍。<br>
                        蟾蜍爬沙不肯行，坐令青衫垂白须。於菟骏猛不类渠，指挥黄熊驾黑貙。<br>
                        丹砂紫麝不用涂，眼光百步走妖狐。妖狐莫夸智有余，不劳摇牙咀尔徒。<br>
                        <br>
                        <br>
                        <br>
                        <b>除夜病中赠段屯田</b><br>
                        <br>
                        龙钟三十九，劳生已强半。岁暮日斜时，还为昔人叹。<br>
                        今年一线在，那复堪把玩。欲起强持酒，故交云雨散。<br>
                        惟有病相寻，空斋为老伴。萧条灯火冷，寒夜何时旦。<br>
                        倦仆触屏风，饥鼯嗅空案。数朝闭阁卧，霜发秋蓬乱。<br>
                        传闻使者来，策杖就梳盥。书来苦安慰，不怪造请缓。<br>
                        大夫忠烈后，高义金石贯。要当击权豪，未肯觑衰懦。<br>
                        此生何所似，暗尽灰中炭。归田计已决，此邦聊假馆。<br>
                        三径粗成资，一枝有余暖。愿君留信宿，庶奉一笑粲。</font></p>
                        <p align="left" style="line-height: 150%">
            <font color="#393900" face="宋体">　　【原诗句中夹注】<br>
                        　　“岁暮日斜时，还为昔人叹”：乐天诗云，行年三十九，岁暮日斜时。</font></p>
                        <p style="line-height: 150%" align="center">
            <font face="宋体"><br>
                        <br>
                        <b>乔太博见和复次韵答之</b><br>
                        <br>
                        百年三万日，老病常居半。其间互忧乐，歌笑杂悲叹。<br>
                        颠倒不自知，直为神所玩。须臾便堪笑，万事风雨散。<br>
                        自从识此理，久谢少年伴。逝将游无何，岂暇读城旦。<br>
                        非才更多病，二事可并案。愧烦贤使者，弭节整纷乱。<br>
                        乔侯瑚琏质，清庙尝荐盥。奋髯百吏走，坐变齐俗缓。<br>
                        未遭甘鹢退，并进耻鱼贯。每闻议论馀，凛凛激贪懦。<br>
                        莫邪当自跃，岂复烦炉炭。便庆朝秣越，未暮刷燕馆。<br>
                        胡为守故丘，眷恋桑榆暖。为君叩牛角，一咏南山粲。<br>
                        <br>
                        <br>
                        <br>
                        <b>二公再和亦再答之</b><br>
                        <br>
                        寒鸡知将晨，饥鹤知夜半。亦如老病客，遇节常感叹。<br>
                        光阴等敲石，过眼不容玩。亲友如抟沙，放手还复散。<br>
                        羁孤每自笑，寂寞谁肯伴。元达号神君，高论森月旦。<br>
                        纪明本贤将，汩没事堆案。欣然肯相顾，夜阁灯火乱。<br>
                        盘空愧不饱，酒薄仅堪盥。雍容许著帽，不怪安石缓。<br>
                        虽无窈窕人，清唱弄珠贯。幸有纵横舌，说剑起慵懦。<br>
                        二豪沉下位，暗火埋湿炭。岂似草玄人，默默老儒馆。<br>
                        行看富贵逼，炙手借余暖。应念苦思归，登楼赋王粲。</font></p>
                        <p align="left" style="line-height: 150%">
            <font color="#393900" face="宋体">　　【原诗句中夹注】<br>
                        　　“元达号神君”：晋循吏乔智明，字元达。<br>
                        　　“纪明本贤将”：段释之本将家。</font></p>
                        <p style="line-height: 150%" align="center">
            <font face="宋体"><br>
                        <br>
                        <b>雪后书北台壁二首</b><br>
                        <br>
                        其一<br>
                        <br>
                        黄昏犹作雨纤纤，夜静无风势转严。但觉衾裯如泼水，不知庭院已堆盐。<br>
                        五更晓色来书幌，半夜寒声落画檐。试扫北台看马耳，未随埋没有双尖。<br>
                        <br>
                        其二<br>
                        <br>
                        城头初日始翻鸦，陌上晴泥已没车。冻合玉楼寒起粟，光摇银海眼生花。<br>
                        遗蝗入地应千尺，宿麦连云有几家。老病自嗟诗力退，空吟冰柱忆刘叉。<br>
                        <br>
                        <br>
                        <br>
                        <b>谢人见和前篇二首</b><br>
                        <br>
                        其一<br>
                        <br>
                        已分酒杯欺浅懦，敢将诗律斗深严。渔蓑句好应须画，柳絮才高不道盐。<br>
                        败履尚存东郭足，飞花又舞谪仙檐。书生事业真堪笑，忍冻孤吟笔退尖。<br>
                        <br>
                        其二<br>
                        <br>
                        九陌凄风战齿牙，银杯逐马带随车。也知不作坚牢玉，无奈能开顷刻花。<br>
                        得酒强欢愁底事，闭门高卧定谁家。台前日暖君须爱，冰下寒鱼渐可叉。<br>
                        <br>
                        <br>
                        <br>
                        <b>铁沟行赠乔太博</b><br>
                        <br>
                        城东坡陇何所似，风吹海涛低复起。城中病守无所为，走马来寻铁沟水。<br>
                        铁沟水浅不容辀，恰似当年韩与侯。有鱼无鱼何足道，驾言聊复写我忧。<br>
                        荒村野店亦何有，欲发狂言须斗酒。山头落日侧金盆，倒着接<img border="0" src="li.gif" width="15" height="15">搔白首。<br>
                        忽忆从军年少时，轻裘细马百不知。臂弓腰箭南山下，追逐长杨射猎儿。<br>
                        老去同君两憔悴，犯夜醉归人不避。明年定起故将军，未肯先诛霸陵尉。</font></p>
                        <p style="line-height: 150%" align="left">
            <font face="宋体">　　【注】“倒着接<img border="0" src="li.gif" width="15" height="15">搔白首”：<img border="0" src="li.gif" width="15" height="15">〔图片字〕音离。接<img border="0" src="li.gif" width="15" height="15">：白巾帽。</font></p>
                        <p style="line-height: 150%" align="center">
            <font face="宋体"><br>
                        <br>
                        <b>出城送客不及步至溪上二首</b><br>
                        <br>
                        其一<br>
                        <br>
                        送客客已去，寻花花未开。未能城里去，且复水边来。<br>
                        父老借问我，使君安在哉。今年好风雪，会见麦千堆。<br>
                        <br>
                        其二<br>
                        <br>
                        春来六十日，笑口几回开。会作堂堂去，何妨得得来。<br>
                        倦游行老矣，旧隐赋归哉。东望峨眉小，卢山翠作堆。</font></p>
                        <p align="left" style="line-height: 150%">
            <font color="#393900" face="宋体">　　【原诗句中夹注】<br>
                        　　“东望峨眉小，卢山翠作堆”：郡东卢山，绝类峨眉而小。</font></p>
                        <p style="line-height: 150%" align="center">
            <font face="宋体"><br>
                        <br>
                        <b>苏州姚氏三瑞堂</b><br>
                        <br>
                        君不见董邵南，隐居行义孝且慈。天公亦恐无人知，故令鸡狗相哺儿，又<br>
                        令韩老为作诗。尔来三百年,名与淮水东南驰。此人世不乏,此事亦时有。<br>
                        枫桥三瑞皆目见，天意宛在虞鳏后。惟有此诗非昔人，君更往求无价手。</font></p>
                        <p align="left" style="line-height: 150%">
            <font color="#393900" face="宋体">　　【原题注】姚氏世以孝称</font></p>
                        <p style="line-height: 150%" align="center">
            <font face="宋体"><br>
                        <br>
                        <b>莫笑银杯小答乔太博</b><br>
                        <br>
                        陶潜一县令，独饮仍独醒。犹将公田二顷五十亩，种秫作酒不种秔。我今<br>
                        号为二千石，岁酿百石何以醉宾客。请君莫笑银杯小，尔来岁旱东海窄。<br>
                        会当拂衣归故丘，作书贷粟监河侯。万斛船中着美酒，与君一生长拍浮。<br>
                        <br>
                        <br>
                        <br>
                        <b>送段屯田分，得于字</b></font></p>
                        <p style="line-height: 150%" align="left">
            <font face="宋体">劝农使者古丈夫，不惜春衫践泥涂。王事靡盐君甚劬，奉常客卿虬两须。<br>
                        东武县令天马驹，泮宫先生非俗儒。相与野饮四子俱，乐哉此乐城中无。<br>
                        溪边策杖自携壶，腰笏不烦何易于。胶西病守老且迂，空斋愁坐纷墨朱。<br>
                        四十岂不知头颅，畏人不出何其愚。</font></p>
                        <p style="line-height: 150%" align="center">
            <font face="宋体"><br>
                        <br>
                        <b>和段屯田荆林馆<br>
                        </b><br>
                        南山有佳色，无人空自奇。清诗为题品，草木变芬菲。<br>
                        谢女得秀句，留待中郎归。便当勤鞭策，仆倦马亦饥。</font></p>
                        <p align="left" style="line-height: 150%">
            <font color="#393900" face="宋体">　　【原诗句中夹注】<br>
                        　　“便当勤鞭策，仆倦马亦饥”：段有侄女在密州。</font></p>
                        <p style="line-height: 150%" align="center">
            <font face="宋体"><br>
                        <br>
                        <b>赠上天竺辩才师</b><br>
                        <br>
                        南北一山门，上下两天竺。中有老法师，瘦长如鹳鹄。<br>
                        不知修何行，碧眼照山谷。见之自清凉，洗尽烦恼毒。<br>
                        坐令一都会，男女礼白足。我有长头儿，角颊峙犀玉。<br>
                        四岁不知行，抱负烦背腹。师来为摩顶，起走趁奔鹿。<br>
                        乃知戒律中，妙用谢羁束。何必言法华，佯狂啖鱼肉。<br>
                        <br>
                        <br>
                        <br>
                        <b>游卢山次韵章传道</b><br>
                        <br>
                        尘容已似服辕驹，野性犹同纵壑鱼。出入岩峦千仞表，较量筋力十年初。<br>
                        虽无窈窕驱前马，还有鸱夷挂后车。莫笑吟诗淡生活，当令阿买为君书。<br>
                        <br>
                        <br>
                        <br>
                        <b>卢山五咏</b><br>
                        <br>
                        卢敖洞<br>
                        <br>
                        上界足官府，飞升亦何益。还在此山中，相逢不相识。</font></p>
                        <p align="left" style="line-height: 150%">
            <font color="#393900" face="宋体">　　【原题注】图经云：敖，秦博士，避难此山，遂得道。</font></p>
                        <p style="line-height: 150%" align="center">
            <font face="宋体">饮酒台<br>
                        <br>
                        博士雅好饮，空山谁与娱。莫向骊山去，君王不喜儒。<br>
                        <br>
                        圣灯岩<br>
                        <br>
                        石室有金丹，山神不知秘。何必露光芒，夜半惊童稚。<br>
                        <br>
                        三　泉<br>
                        <br>
                        皎皎岩下泉，无人还自洁。不用比三星，清光同一月。<br>
                        <br>
                        障日峰<br>
                        <br>
                        长安自不远，蜀客苦思归。莫教名障日，唤作小峨眉。</font></p>
                        <p align="left" style="line-height: 150%">
            <font color="#393900" face="宋体">　　【原题注】其状类峨眉，但小耳。</font></p></td>
        </div>
        <div class="col-md-2"></div>
    </div>
    <script src="../../js/jquery.min.js "></script>
    <script src="../../js/bootstrap.min.js "></script>
    <script src="../../js/scripts.js "></script>
    <script src="../../js/jquery.pin.js"></script>
    <script>
    $(".pinned").pin({ containerSelector: ".row" });
    </script>
</body>

</html>