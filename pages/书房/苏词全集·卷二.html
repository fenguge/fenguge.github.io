<!DOCTYPE html>
<html lang="en">

<head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>东坡斋</title>
    <meta name="description" content="匡老师课程的作品，基于bootstrap框架搭建">
    <meta name="author" content="Micheal Lin">
    <link href="../../css/bootstrap.min.css" rel="stylesheet">
    <link href="../../css/style.css" rel="stylesheet">
</head>

<body>
    <div class="row">
        <div class="col-md-3 text-center">
            <aside style="background-color: #4c4a4a;height: -webkit-fill-available;" class="pinned">
                <a href="../index.html"><img alt="Bootstrap Image Preview" src="../../images/avatar.jpg" class="img-circle" style="width: 127px;margin:4em;"></a>
                <div class="row">
                    <div class="col-md-5" style="padding-right: 0;">
                        <ul class="nav flex-column">
                            <li>
                                <a href="#panel-1" data-toggle="tab">诗</a>
                            </li>
                            <li>
                                <a href="#panel-2" data-toggle="tab">词</a>
                            </li>
                            <li>
                                <a href="#panel-3" data-toggle="tab">苏轼集</a>
                            </li>
                            <li>
                                <a href="#panel-4" data-toggle="tab">佳作赏析</a>
                            </li>
                        </ul>
                    </div>
                    <div class="col-md-7" style="padding-left: 0;">
                        <div class="tab-content">
                            <div class="tab-pane" id="panel-1">
                                <div class="list-group">
                                   <a href="苏诗全集·卷一.html" class="list-group-item list-group-item-action">苏诗全集·卷一</a>
                                    <a href="苏诗全集·卷二.html" class="list-group-item list-group-item-action">苏诗全集·卷二</a>
                                    <a href="苏诗全集·卷三.html" class="list-group-item list-group-item-action">苏诗全集·卷三</a>
                                    <a href="苏诗全集·卷四.html" class="list-group-item list-group-item-action">苏诗全集·卷四</a>
                                    <a href="苏诗全集·卷五.html" class="list-group-item list-group-item-action">苏诗全集·卷五</a>
                                    <a href="苏诗全集·卷六.html" class="list-group-item list-group-item-action">苏诗全集·卷六</a>
                                    <a href="苏诗全集·卷七.html" class="list-group-item list-group-item-action">苏诗全集·卷七</a>
                                    <a href="苏诗全集·卷八.html" class="list-group-item list-group-item-action">苏诗全集·卷八</a>
                                    <a href="苏诗全集·卷九.html" class="list-group-item list-group-item-action">苏诗全集·卷九</a>
                                    <a href="苏诗全集·卷十.html" class="list-group-item list-group-item-action">苏诗全集·卷十</a>
                                </div>
                            </div>
                            <div class="tab-pane active" id="panel-2">
                                <div class="list-group">
                                    <a href="苏词全集·卷一.html" class="list-group-item list-group-item-action">苏词全集·卷一</a>
                                    <a href="苏词全集·卷二.html" class="list-group-item list-group-item-action active">苏词全集·卷二</a>
                                    <a href="苏词全集·卷三.html" class="list-group-item list-group-item-action">苏词全集·卷三</a>
                                    <a href="苏词全集·卷四.html" class="list-group-item list-group-item-action">苏词全集·卷四</a>
                                    <a href="苏词全集·卷五.html" class="list-group-item list-group-item-action">苏词全集·卷五</a>
                                    <a href="苏词全集·卷六.html" class="list-group-item list-group-item-action">苏词全集·卷六</a>
                                </div>
                            </div>
                            <div class="tab-pane" id="panel-3">
                                <div class="list-group">
                                    <a href="苏轼集（全）.html" class="list-group-item list-group-item-action">苏轼集·全</a>
                                    <a href="#" class="list-group-item list-group-item-action disabled">苏轼全集·卷二</a>
                                    <a href="#" class="list-group-item list-group-item-action disabled">苏轼全集·卷三</a>
                                    <a href="#" class="list-group-item list-group-item-action disabled">苏轼全集·卷四</a>
                                    <a href="#" class="list-group-item list-group-item-action disabled">苏轼全集·卷五</a>
                                </div>
                            </div>
                            <div class="tab-pane" id="panel-4">
                                <div class="list-group">
                                    <a href="赏析·刑赏忠厚之至论.html" class="list-group-item list-group-item-action">刑赏忠厚之至论</a>
                                    <a href="赏析·上梅直讲书.html" class="list-group-item list-group-item-action">上梅直讲书</a>
                                    <a href="赏析·书戴崇画牛.html" class="list-group-item list-group-item-action">书戴崇画牛</a>
                                    <a href="赏析·亡妻王氏墓志铭.html" class="list-group-item list-group-item-action">亡妻王氏墓志铭</a>
                                    <a href="赏析·凌虚台记.html" class="list-group-item list-group-item-action">凌虚台记</a>
                                    <a href="赏析·前后赤壁赋.html" class="list-group-item list-group-item-action">前后赤壁赋</a>
                                    <a href="赏析·喜雨亭记.html" class="list-group-item list-group-item-action">喜雨亭记</a>
                                    <a href="赏析·屈原庙赋.html" class="list-group-item list-group-item-action">屈原庙赋</a>
                                    <a href="赏析·放鹤亭记.html" class="list-group-item list-group-item-action">放鹤亭记</a>
                                    <a href="赏析·留侯论.html" class="list-group-item list-group-item-action">留侯论</a>
                                    <a href="赏析·超然台记.html" class="list-group-item list-group-item-action">超然台记</a>
                                </div>
                            </div>
                        </div>
                    </div>
                </div>
            </aside>
        </div>
        <div class="col-md-2"></div>
        <div class="col-md-5 book-style">
<p style="line-height: 130%" align="center">
<b>临江仙</b><br>
</p>
                        <p style="line-height: 130%">
                        　　龙丘子自洛之蜀，载二侍女，戎装骏马。至溪山佳处，辄留，见者以为异人。后十<br>
年，筑室黄冈之北，号静安居士。作此记之。</p>
                        <p style="line-height: 130%" align="center">细马远驮双侍女，青巾玉带红靴。溪山好处便为家。谁知巴峡路，却见洛城花。<br>
                        <br>
面旋落英飞玉蕊，人间春日初斜。十年不见紫云车。龙丘新洞府，铅鼎养丹砂。<br>
<br>
<br>
<br>
<b>临江仙</b><br>
<br>
赠送<br>
<br>
诗句端来磨我钝，钝锥不解生芒。欢颜为我解冰霜。酒阑清梦觉，春草满地塘。<br>
                        <br>
应念雪堂坡下老，昔年共采芸香。功成名遂早还乡。回车来过我，乔木拥千章。<br>
<br>
<br>
<br>
<b>临江仙</b><br>
<br>
辛未离杭至润，别张弼秉道<br>
<br>
我劝髯张归去好，从来自己忘情。尘心消尽道心平。江南与塞北，何处不堪行。<br>
                        <br>
俎豆庚桑真过矣，凭君说与南荣。愿闻吴越报丰登。君王如有问，结袜赖王生。<br>
<br>
<br>
<br>
<b>临江仙</b><br>
<br>
冬日即事<br>
<br>
自古相从休务日，何妨低唱微吟。天垂云重作春阴。坐中人半醉，帘外雪将深。<br>
                        <br>
闻道分司狂御史，紫云无路追寻。凄风寒雨是骎骎。问囚长损气，见鹤忽惊心。<br>
<br>
<br>
<br>
<b>临江仙</b><br>
<br>
送王缄<br>
<br>
忘却成都来十载，因君未免思量。凭将清泪洒江阳。故山知好在，孤客自悲凉。<br>
                        <br>
坐上别愁君未见，归来欲断无肠。殷勤且更尽离觞。此身如传舍，何处是吾乡。<br>
<br>
<br>
<br>
<b>临江仙</b><br>
<br>
尊酒何人怀李白，草堂遥指江东。珠帘十里卷香风。花开又花谢，离恨几千重。<br>
                        <br>
轻舸渡江连夜到，一时惊笑衰容。语音犹自带吴侬。夜阑对酒处，依旧梦魂中。<br>
<br>
<br>
<br>
<b>临江仙</b><br>
<br>
九十日春都过了，贪忙何处追游。三分春色一分愁。雨翻榆荚阵，风转柳花球。<br>
                        <br>
阆苑先生须自责，蟠桃动是千秋。不知人世苦厌求。东皇不拘束，肯为使君留。<br>
<br>
<br>
<br>
<b>临江仙</b><br>
<br>
风水洞作<br>
<br>
四大从来都遍满，此间风水何疑。故应为我发新诗。幽花香涧谷，寒藻舞沦漪。<br>
                        <br>
借与玉川生两腋，天仙未必相思。还凭流水送人归。层巅余落日，草露已沾衣。<br>
<br>
<br>
<br>
<b>临江仙</b><br>
<br>
一别都门三改火，天涯踏尽红尘。依然一笑作春温。无波真古井，有节是秋筠。<br>
                        <br>
惆怅孤帆连夜发，送行淡月微云。尊前不用翠眉颦。人生如逆旅，我亦是行人。<br>
<br>
<br>
<br>
<b>临江仙</b><br>
<br>
疾愈登望湖楼赠项长官<br>
<br>
多病休文都瘦损，不堪金带垂腰。望湖楼上暗香飘。和风春弄袖，明月夜闻箫。<br>
                        <br>
酒醒梦回清漏永，隐床无限更潮。佳人不见董娇饶。徘徊花上月，空度可怜宵。<br>
<br>
<br>
<br>
<b>临江仙</b><br>
<br>
夜饮东坡醒复醉，归来仿佛三更。家童鼻息已雷鸣。敲门都不应，倚杖听江声。<br>
                        <br>
长恨此身非我有，何时忘却营营。夜阑风静縠纹平。小舟从此逝，江海寄余生。<br>
<br>
<br>
<br>
<b>临江仙</b><br>
<br>
冬夜夜寒冰合井，画堂明月侵帏。青缸明灭照悲啼。青缸挑欲尽，粉泪裛还垂。<br>
                        <br>
未尽一尊先掩泪，歌声半带清悲。情声两尽莫相违。欲知肠断处，梁上暗尘飞。<br>
<br>
<br>
<br>
<b>渔家傲</b><br>
<br>
金陵赏心亭送王胜之龙图。王守金陵，视事一日移南郡<br>
<br>
千古龙蟠并虎踞，从公一吊兴亡处。渺渺斜风吹细雨，芳草渡，江南父老留公住。<br>
                        <br>
公驾飞车凌彩雾，红鸾骖乘青鸾驭。却讶此洲名白鹭，非吾侣，翩然欲下还飞去。<br>
<br>
<br>
<br>
<b>渔家傲</b><br>
<br>
送台守江郎中<br>
<br>
送客归来灯火尽，西楼淡月凉生晕。明日潮来无定准，潮来稳，舟横渡口重城近。<br>
                        <br>
江水似知孤客恨，南风为解佳人愠。莫学时流轻久困，频寄问，钱塘江上须忠信。<br>
<br>
<br>
<br>
<b>渔家傲</b><br>
<br>
七夕<br>
<br>
皎皎牵牛河汉女，盈盈临水无由语。望断碧云空日暮，无寻处，梦回芳草生春浦。<br>
                        <br>
鸟散余花纷似雨，汀洲苹老香风度。明月多情来照户，但揽取，清光长送人归去。<br>
<br>
<br>
<br>
<b>渔家傲</b><br>
<br>
送张元唐省亲秦州<br>
<br>
一曲阳关情几许，知君欲向秦川去。白马皂貂留不住，回首处，孤城不见天霖雾。<br>
                        <br>
到日长安花似雨，故关杨柳初飞絮。渐见靴刀迎夹路，谁得似，风流膝上王文度。<br>
<br>
<br>
<br>
<b>鹧鸪天</b><br>
<br>
东坡谪黄州时作此词，真本藏林子敬家<br>
<br>
林断山明竹隐墙，乱蝉衰草小池塘。翻空白鸟时时见，照水红蕖细细香。<br>
                        <br>
村舍外，古城旁，杖藜徐步转斜阳。殷勤昨夜三更雨，又得浮生一日凉。<br>
<br>
<br>
<br>
<b>鹧鸪天</b><br>
<br>
陈公密出侍儿素娘，歌紫玉箫曲，劝老人酒。老人饮尽因为赋此词<br>
<br>
笑捻红梅亸翠翘，扬州十里最娇饶。夜来绮席亲曾见，撮得精神滴滴娇。<br>
                        <br>
娇后眼，舞时腰，刘郎几度欲魂消。明朝酒醒知何处，肠断云间紫玉箫。<br>
<br>
<br>
<br>
<b>少年游</b><br>
<br>
端午赠黄守徐君猷<br>
<br>
            银塘朱槛麹尘波，圆绿卷新荷。兰条荐浴，菖花酿酒，天气尚清和。<br>
                        <br>
            　　好将沈醉酬佳节，十分酒、一分歌。狱草烟深，讼庭人悄，无吝宴游过。<br>
<br>
<br>
<br>
<b>少年游</b><br>
<br>
润州作<br>
<br>
            　　去年相送，馀杭门外，飞雪似杨花。今年春尽，杨花似雪，犹不见还家。<br>
                        <br>
            对酒卷帘邀明月，风露透窗纱。恰似姮娥怜双燕，分明照、画梁斜。<br>
<br>
<br>
                        </p>
<p style="line-height: 130%" align="center">
<b>定风波</b><br>
</p><p style="line-height: 130%">
　　十月九日，孟亨之置酒秋香亭，有拒霜独向君猷而开。坐客喜笑，以为非使君莫可<br>
当此
花，故作是词</p>

            <p style="line-height: 130%" align="left">两两轻红半晕腮，依依独为使君回。若道使君无此意，何为，双花不向别人开。<br>
            <br>
但看低昂烟雨里，不已，劝君休诉十分杯。更问尊前狂副使，来岁，花开时节与谁来？<br>
　</p>
<p style="line-height: 130%" align="center">
<br>
<b>定风波</b><br>
<br>
                        三月七日,沙湖道中遇雨,雨具先去,同行皆狼狈,余独不觉己而遂晴,故作此词。</p>
                        <p style="line-height: 130%" align="left">
                        莫听穿林打叶声，何妨吟啸且徐行。竹杖芒鞋轻胜马，谁怕，一蓑烟雨任平生。<br>
                        <br>
料峭春风吹酒醒，微冷，山头斜照却相迎。回首向来潇洒处，归去，也无风雨也无晴。</p>
                        <p style="line-height: 130%">　&nbsp;</p>
                        <p style="line-height: 130%" align="center">
<b>南歌子</b><br>
<br>
再用前韵<br>
<br>
带酒冲山雨，和衣睡晚睛。不知钟鼓报天明，梦里栩然蝴蝶、一身轻。<br>
<br>
老去才都尽，归来计未成。求田问舍笑豪英，自爱湖边沙路、免泥行。<br>
<br>
<br>
<br>
<b>南歌子</b><br>
<br>
晚春<br>
<br>
日薄花房绽，风和麦浪轻。夜来微雨洗郊坰，正是一年春好、近清明。<br>
<br>
已改煎茶火，犹调入粥饧。使君高会有余清，此乐无声无味、最难名。<br>
<br>
<br>
<br>
<b>南歌子</b><br>
<br>
八月十八日观湖潮<br>
<br>
海上乘槎侣，仙人萼绿华。飞升元不用丹砂，住在潮头来处、渺天涯。<br>
<br>
雷辊夫差国，云翻海若家。坐中安得弄琴牙，写取余声归向、水仙夸。<br>
<br>
<br>
<br>
<b>南歌子</b><br>
<br>
再用前韵<br>
<br>
苒苒中秋过，萧萧两鬓华。寓身化世一尘沙，笑看潮来潮去、了生涯。<br>
<br>
方士三山路，渔人一叶家。早知身世两聱牙，好伴骑鲸公子、赋雄夸。<br>
<br>
<br>
                        </p>
<p style="line-height: 130%" align="center">
<b>南歌子</b><br>
</p><p style="line-height: 130%">
　　《冷斋夜话》云：东坡守钱塘,无日不在西湖。尝携妓谒大通禅师,大通愠形于色。<br>
东坡作长短句，令妓歌之</p>
                        <p style="line-height: 130%" align="center">
师唱谁家曲，宗风嗣阿谁。借君拍板与门槌，我也逢场作戏、莫相疑。<br>
<br>
溪女方偷眼，山僧莫眨眉。却愁弥勒下生迟，不见老婆三五、少年时。<br>
<br>
<br>
<br>
<b>南歌子</b><br>
<br>
别润守许仲涂<br>
<br>
欲执河梁手，还升月旦堂。酒阑人散月侵廊，北客明朝归去、雁南翔。<br>
<br>
窈窕高明玉，风流郑季庄。一时分散水云乡，惟有落花芳草、断人肠。<br>
<br>
<br>
<br>
<b>南歌子</b><br>
<br>
湖州作<br>
<br>
山雨潇潇过，溪桥浏浏清。小园幽榭枕苹汀，门外月华如水、彩舟横。<br>
<br>
苕岸霜花尽，江湖雪阵平。两山遥指海门青，回首水云何处、觅孤城。<br>
<br>
<br>
<br>
<b>南歌子</b><br>
<br>
暮春<br>
<br>
紫陌寻春去，红尘拂面来。无人不道看花回，惟见石榴新蕊、一枝开。<br>
<br>
冰簟堆云髻，金尊滟玉醅。绿阴青子莫相催，留取红巾千点、照池台。<br>
<br>
<br>
<br>
<b>南歌子</b><br>
<br>
黄州腊八日饮怀民小阁<br>
<br>
卫霍元勋后，韦平外族贤。吹笙只合在缑山，闲驾彩鸾归去、趁新年。<br>
<br>
烘暖烧香阁，轻寒浴佛天。他时一醉画堂前，莫忘故人憔悴、老江边。<br>
<br>
<br>
<br>
<b>南歌子</b><br>
<br>
有感<br>
<br>
笑怕蔷薇罥，行忧宝瑟僵。美人依约在西厢，只恐暗中迷路，认余香。<br>
<br>
午夜风翻幔，三更月到床。簟纹如水玉肌凉，何物与侬归去、有残妆。<br>
<br>
<br>
<br>
<b>南歌子</b><br>
<br>
感旧<br>
<br>
寸恨谁云短，绵绵岂易裁。半年眉绿未曾开，明月好风闲处、是人猜。<br>
<br>
春雨消残冻，温风到冷灰。尊前一曲为谁哉，留取曲终一拍、待君来。<br>
<br>
<br>
<br>
<b>南歌子</b><br>
<br>
楚守周豫出舞鬟，因作二首赠之<br>
<br>
绀绾双蟠髻，云欹小偃巾。轻盈红脸小腰身，叠鼓忽催花拍、斗精神。<br>
<br>
空阔轻红歇，风和约柳春。蓬山才调最清新，胜似缠头千锦、共藏珍。<br>
<br>
<br>
<br>
<b>南歌子</b><br>
<br>
同前<br>
<br>
琥珀装腰佩，龙香入领巾。只应飞燕是前身，共看剥葱纤手、舞凝神。<br>
<br>
柳絮风前转，梅花雪里春。鸳鸯翡翠两争新，但得周郎一顾、胜珠珍。<br>
<br>
<br>
<br>
<b>好事近</b><br>
<br>
黄州送君猷<br>
<br>
红粉莫悲啼，俯仰半年离别。看取雪堂坡下，老农夫凄切。<br>
<br>
　明年春水漾桃花，柳岸隘舟楫。从此满城歌吹，看黄州阗咽。<br>
<br>
<br>
<br>
<b>好事近</b><br>
<br>
湖上<br>
<br>
湖上雨晴时，秋水半篙初没。朱槛俯窥寒鉴，照衰颜华发。<br>
<br>
　醉中吹坠白纶巾，溪风漾流月。独棹小舟归去，任烟波飘兀。<br>
<br>
<br>
<br>
<b>鹊桥仙</b><br>
<br>
七夕送陈令举<br>
<br>
缑山仙子，高情云渺，不学痴牛騃女。凤箫声断月明中，举手谢、时人欲去。<br>
<br>
客槎曾犯，银河微浪，尚带天风海雨。相逢一醉是前缘，风雨散、飘然何处。<br>
<br>
<br>
<br>
<b>鹊桥仙</b><br>
<br>
七夕和苏坚韵<br>
<br>
乘槎归去，成都何在，万里江沱汉漾。与君各赋一篇诗，留织女、鸳鸯机上。<br>
<br>
还将旧曲，重赓新韵，须信吾侪天放。人生何处不儿嬉，看乞巧、朱楼彩舫。<br>
<br>
<br>
<br>
<b>望江南</b><br>
<br>
暮春<br>
<br>
春已老，春服几时成。曲水浪低蕉叶稳，舞雩风软纻罗轻。酣咏乐升平。<br>
<br>
微雨过，何处不催耕。百舌无言桃李尽，柘林深处鹁鸪鸣。春色属芜菁。<br>
<br>
<br>
<br>
<b>望江南</b><br>
<br>
超然台作<br>
<br>
春未老，风细柳斜斜。试上超然台上望，半壕春水一城花。烟雨暗千家。<br>
<br>
寒食后，酒醒却咨嗟。休对故人思故国，且将新火试新茶。诗酒趁年华。<br>
<br>
<br>
<br>
<b>卜算子</b><br>
<br>
感旧<br>
<br>
蜀客到江南，长忆吴山好。吴蜀风流自古同，归去应须早。<br>
<br>
还与去年人，共藉西湖草。莫惜尊前仔细看，应是容颜老。<br>
<br>
<br>
<br>
<b>卜算子</b><br>
<br>
缺月挂疏桐，漏断人初静。时见幽人独往来，缥缈孤鸿影。<br>
<br>
惊起却回头，有恨无人省。拣尽寒枝不肯栖，枫落吴江冷。<br>
                        </p>
<p style="line-height: 130%">
　　【注】黄鲁直跋云：东坡道人在黄州时作，语意高妙，似非吃烟火食人语。非胸中<br>
有万卷书，笔下无一点尘俗气，孰能至此。</p>
                        <p style="line-height: 130%" align="center">
<br>
<br>
<b>瑞鹧鸪</b><br>
<br>
观潮<br>
<br>
碧山影里小红旗，侬是江南踏浪儿。拍手欲嘲山简醉，齐声争唱浪婆词。<br>
<br>
西兴渡口帆初落，渔浦山头日未欹。侬欲送潮歌底曲，尊前还唱使君诗。<br>
<br>
<br>
<br>
<b>十拍子</b><br>
<br>
暮秋<br>
<br>
白酒新开九酝，黄花已过重阳。身外徜来都似梦，醉里无何即是乡，东坡日月长。<br>
<br>
玉粉旋烹茶乳，金薤新捣橙香。强染霜髭扶翠袖，莫道狂夫不解狂，狂夫老更狂。<br>
<br>
<br>
<br>
<b>清平乐</b><br>
<br>
秋词<br>
<br>
清淮浊汴，更在江西岸。红旆到时黄叶乱，霜入梁王故苑。<br>
<br>
　　秋原何处携壶，停骖访古踟蹰。双庙遗风尚在，漆园傲吏应无。<br>
<br>
<br>
<br>
<b>昭君怨</b><br>
<br>
送别<br>
<br>
谁作桓伊三弄，惊破绿窗幽梦。新月与愁烟，满江天。<br>
<br>
欲去又还不去，明日落花飞絮。飞絮送行舟，水东流。</p>
                        <p style="line-height: 130%" align="center">
　&nbsp;</p>
                        <p style="line-height: 130%" align="center">
<b>戚　氏</b><br>
<br>
此词始终指意，言周穆王宾于西王母事<br>
                        </p>
                        <p style="line-height: 130%">
<br>
　　玉龟山，东皇灵媲统群山。绛阙岧峣，翠房深迥，倚霏烟。幽闲，志萧然，金城千<br>
里锁婵娟。当时穆满巡狩，翠华曾到海西边。风露明霁，鲸波极目，势浮舆盖方圆。正<br>
迢迢丽日，玄圃清寂，琼草芊绵。<br>
<br>
　　争解绣勒香鞯，鸾辂驻跸，八马戏芝田。瑶池近、画楼隐隐，翠鸟翩翩。肆华筵，<br>
间作脆管鸣弦，宛若帝所钧天。稚颜皓齿，绿发方瞳，圆极恬淡高妍。<br>
<br>
　　尽倒琼壶酒，献金鼎药，固大椿年。缥缈飞琼妙舞，命双成、奏曲醉留连。云璈韵<br>
响泻寒泉，浩歌畅饮，斜月低河汉。渐渐绮霞、天际红深浅，动归思、回首尘寰。烂漫<br>
游、玉辇东还，杏花风、数里响鸣鞭。望长安路，依稀柳色，翠点春妍。<br>
<br>
<br>
                        </p>
<p style="line-height: 130%" align="center">
<b>醉蓬莱</b><br>
<br>
重九上君猷<br>
</p>
                        <p style="line-height: 130%">　　笑劳生一梦，羁旅三年，又还重九。华发萧萧，对荒园搔首。赖有多情,好饮无事,<br>
似古人贤守。岁岁登高，年年落帽，物华依旧。<br>
                        <br>
　　此会应须烂醉，仍把紫菊茱萸，细看重嗅。摇落霜风，有手栽双柳。来岁今朝，为<br>
我西顾，酹羽觞江口。会与州人，饮公遗爱，一江醇酎。<br>
<br>
<br>
                        </p>
<p style="line-height: 130%" align="center">
<b>贺新郎</b><br>
<br>
夏景<br>
</p>
                        <p style="line-height: 130%">　　乳燕飞华屋，悄无人、桐阴转午，晚凉新浴。手弄生绡白团扇，扇手一时似玉。渐<br>
困倚、孤眠清熟。帘外谁来推绣户，枉教人、梦断瑶台曲。又却是，风敲竹。<br>
                        <br>
　　石榴半吐红巾蹙，待浮花、浪蕊都尽,伴君幽独。秾艳一枝细看取,芳心千重似束。<br>
又恐被、秋风惊绿。若待得君来向此，花前对酒不忍触。共粉泪，两簌簌。<br>
<br>
<br>
                        </p>
<p style="line-height: 130%" align="center">
<b>洞仙歌</b><br>
<br>
咏柳<br>
</p>
                        <p style="line-height: 130%">　　江南腊尽，早梅花开后。分付新春与垂柳。细腰肢、自有入格风流，仍更是、骨体<br>
清英雅秀。<br>
                        <br>
　　永丰坊那畔，尽日无人，惟见金丝弄晴昼。断肠是，飞絮时，绿叶成阴，无个事、<br>
一成消瘦。又莫是、东风逐君来，便吹散眉间，一点春皱。<br>
<br>
<br>
                        </p>
<p style="line-height: 130%" align="center">
<b>洞仙歌</b><br>
</p>
                        <p style="line-height: 130%">　　余七岁时，见眉山老尼姓朱,忘其名,年九十余，自言：尝随其师入蜀主孟昶宫中。<br>
一日大热，蜀主与花蕊夫人夜起避暑摩诃池上，作一词。朱具能记之。今四十年，朱已<br>
死，人无知此词者。但记其首两句，暇日寻味，岂洞仙歌令乎，乃为足之。<br>
<br>
　　冰肌玉骨，自清凉无汗，水殿风来暗香满。绣帘开、一点明月窥人，人未寝、欹枕<br>
钗横鬓乱。<br>
                        <br>
　　起来携素手，庭户无声，时见疏星渡河汉。试问夜如何，夜已三更，金波淡、玉绳<br>
低转。但屈指、西风几时来，又不道、流年暗中偷换。<br>
<br>
<br>
                        </p>
<p style="line-height: 130%" align="center">
<b>八声甘州</b><br>
<br>
寄参寥子<br>
</p>
                        <p style="line-height: 130%">　　有情风、万里卷潮来，无情送潮归。问钱塘江上，西兴浦口，几度斜晖。不用思量<br>
今古，俯仰昔人非。谁似东坡老，白首忘机。<br>
                        <br>
　　记取西湖西畔，正暮山好处，空翠烟霏。算诗人相得，如我与君稀。约他年、东还<br>
海道，愿谢公、雅志莫相违。西州路，不应回首，为我沾衣。<br>
<br>
<br>
                        </p>
<p style="line-height: 130%" align="center">
<b>三部乐</b><br>
<br>
情景<br>
</p>
                        <p style="line-height: 130%">　　美人如月，乍见掩暮云，更增妍绝。算应无恨，安用阴晴圆缺。娇甚空只成愁，待<br>
下床又懒，未语先咽。数日不来，落尽一庭红叶。<br>
                        <br>
　　今朝置酒强起，问为谁减动，一分香雪。何事散花却病，维摩无疾。却低眉、惨然<br>
不答，唱金缕、一声怨切。堪折便折，且惜取、少年花发。<br>
<br>
<br>
                        </p>
<p style="line-height: 130%" align="center">
<b>阮郎归</b><br>
<br>
初夏<br>
</p>
                        <p style="line-height: 130%" align="center">绿槐高柳咽新蝉，薰风初入弦。碧纱窗下水沈烟，棋声惊昼眠。<br>
                        <br>
微雨过，小荷翻，榴花开欲然。玉盆纤手弄清泉，琼珠碎却圆。<br>
<br>
<br>
<br>
<b>阮郎归</b><br>
<br>
梅词<br>
<br>
暗香浮动月黄昏，堂前一树春。东风何事入西邻，儿家常闭门。<br>
                        <br>
雪肌冷，玉容真，香腮粉未匀。折花欲寄岭头人，江南日暮云。<br>
<br>
<br>
<br>
<b>阮郎归</b><br>
<br>
苏州席上作<br>
<br>
一年三度过苏台，清尊长是开。佳人相问苦相猜，这回来下来。<br>
                        <br>
情未尽，老先催，人生真可咍。他年桃李阿谁栽，刘郎双鬓衰。</p>
        </div>
        <div class="col-md-2"></div>
    </div>
    <script src="../../js/jquery.min.js "></script>
    <script src="../../js/bootstrap.min.js "></script>
    <script src="../../js/scripts.js "></script>
    <script src="../../js/jquery.pin.js"></script>
    <script>
    $(".pinned").pin({ containerSelector: ".row" });
    </script>
</body>

</html>