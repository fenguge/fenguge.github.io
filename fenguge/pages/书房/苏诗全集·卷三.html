<!DOCTYPE html>
<html lang="en">

<head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>东坡斋</title>
    <meta name="description" content="匡老师课程的作品，基于bootstrap框架搭建">
    <meta name="author" content="Micheal Lin">
    <link href="../../css/bootstrap.min.css" rel="stylesheet">
    <link href="../../css/style.css" rel="stylesheet">
</head>

<body>
    <div class="row">
        <div class="col-md-3 text-center">
            <aside style="background-color: #4c4a4a;height: -webkit-fill-available;" class="pinned">
                <a href="../index.html"><img alt="Bootstrap Image Preview" src="../../images/avatar.jpg" class="img-circle" style="width: 127px;margin:4em;"></a>
                <div class="row">
                    <div class="col-md-5" style="padding-right: 0;">
                        <ul class="nav flex-column">
                            <li>
                                <a href="#panel-1" data-toggle="tab">诗</a>
                            </li>
                            <li>
                                <a href="#panel-2" data-toggle="tab">词</a>
                            </li>
                            <li>
                                <a href="#panel-3" data-toggle="tab">苏轼集</a>
                            </li>
                            <li>
                                <a href="#panel-4" data-toggle="tab">佳作赏析</a>
                            </li>
                        </ul>
                    </div>
                    <div class="col-md-7" style="padding-left: 0;">
                        <div class="tab-content">
                            <div class="tab-pane active" id="panel-1">
                                <div class="list-group">
                                   <a href="苏诗全集·卷一.html" class="list-group-item list-group-item-action">苏诗全集·卷一</a>
                                    <a href="苏诗全集·卷二.html" class="list-group-item list-group-item-action">苏诗全集·卷二</a>
                                    <a href="苏诗全集·卷三.html" class="list-group-item list-group-item-action active">苏诗全集·卷三</a>
                                    <a href="苏诗全集·卷四.html" class="list-group-item list-group-item-action">苏诗全集·卷四</a>
                                    <a href="苏诗全集·卷五.html" class="list-group-item list-group-item-action">苏诗全集·卷五</a>
                                    <a href="苏诗全集·卷六.html" class="list-group-item list-group-item-action">苏诗全集·卷六</a>
                                    <a href="苏诗全集·卷七.html" class="list-group-item list-group-item-action">苏诗全集·卷七</a>
                                    <a href="苏诗全集·卷八.html" class="list-group-item list-group-item-action">苏诗全集·卷八</a>
                                    <a href="苏诗全集·卷九.html" class="list-group-item list-group-item-action">苏诗全集·卷九</a>
                                    <a href="苏诗全集·卷十.html" class="list-group-item list-group-item-action">苏诗全集·卷十</a>
                                </div>
                            </div>
                            <div class="tab-pane" id="panel-2">
                                <div class="list-group">
                                    <a href="苏词全集·卷一.html" class="list-group-item list-group-item-action">苏词全集·卷一</a>
                                    <a href="苏词全集·卷二.html" class="list-group-item list-group-item-action">苏词全集·卷二</a>
                                    <a href="苏词全集·卷三.html" class="list-group-item list-group-item-action">苏词全集·卷三</a>
                                    <a href="苏词全集·卷四.html" class="list-group-item list-group-item-action">苏词全集·卷四</a>
                                    <a href="苏词全集·卷五.html" class="list-group-item list-group-item-action">苏词全集·卷五</a>
                                    <a href="苏词全集·卷六.html" class="list-group-item list-group-item-action">苏词全集·卷六</a>
                                </div>
                            </div>
                            <div class="tab-pane" id="panel-3">
                                <div class="list-group">
                                    <a href="苏轼集（全）.html" class="list-group-item list-group-item-action">苏轼集·全</a>
                                    <a href="#" class="list-group-item list-group-item-action disabled">苏轼全集·卷二</a>
                                    <a href="#" class="list-group-item list-group-item-action disabled">苏轼全集·卷三</a>
                                    <a href="#" class="list-group-item list-group-item-action disabled">苏轼全集·卷四</a>
                                    <a href="#" class="list-group-item list-group-item-action disabled">苏轼全集·卷五</a>
                                </div>
                            </div>
                            <div class="tab-pane" id="panel-4">
                                <div class="list-group">
                                    <a href="赏析·刑赏忠厚之至论.html" class="list-group-item list-group-item-action">刑赏忠厚之至论</a>
                                    <a href="赏析·上梅直讲书.html" class="list-group-item list-group-item-action">上梅直讲书</a>
                                    <a href="赏析·书戴崇画牛.html" class="list-group-item list-group-item-action">书戴崇画牛</a>
                                    <a href="赏析·亡妻王氏墓志铭.html" class="list-group-item list-group-item-action">亡妻王氏墓志铭</a>
                                    <a href="赏析·凌虚台记.html" class="list-group-item list-group-item-action">凌虚台记</a>
                                    <a href="赏析·前后赤壁赋.html" class="list-group-item list-group-item-action">前后赤壁赋</a>
                                    <a href="赏析·喜雨亭记.html" class="list-group-item list-group-item-action">喜雨亭记</a>
                                    <a href="赏析·屈原庙赋.html" class="list-group-item list-group-item-action">屈原庙赋</a>
                                    <a href="赏析·放鹤亭记.html" class="list-group-item list-group-item-action">放鹤亭记</a>
                                    <a href="赏析·留侯论.html" class="list-group-item list-group-item-action">留侯论</a>
                                    <a href="赏析·超然台记.html" class="list-group-item list-group-item-action">超然台记</a>
                                </div>
                            </div>
                        </div>
                    </div>
                </div>
            </aside>
        </div>
        <div class="col-md-2"></div>
        <div class="col-md-5 book-style">
            <td nowrap="">
                        <p style="line-height: 150%" align="center">
            <font face="宋体">
                        <b>泗州僧伽塔</b><br>
                        <br>
                        我昔南行舟击汴，逆风三日沙吹面。舟人共劝祷灵塔，香火未收旗脚转。<br>
                        回头顷刻失长桥，却到龟山未朝饭。至人无心何厚薄，我自怀私欣所便。<br>
                        耕田欲雨刈欲晴，去得顺风来者怨。若使人人祷辄遂，告物应须日千变。<br>
                        我今身世两悠悠，去无所逐来无恋。得行固愿留不恶，每到有求神亦倦。<br>
                        退之旧云三百尺，澄观所营今已换。不嫌俗士污丹梯，一看云山绕淮甸。<br>
                        <br>
                        <br>
                        <b>龟　山</b><br>
                        <br>
                        我生飘荡去何求，再过龟山岁五周。身行万里半天下，僧卧一庵初白头。<br>
                        地隔中原劳北望，潮连沧海欲东游。元嘉旧事无人记，故垒摧颓今在不。</font></p>
                        <p style="line-height: 150%" align="left">
            <font color="#393900" face="宋体">　　【原诗句中夹注】“元嘉旧事无人记，故垒摧颓今在不”：宋文帝遣<br>
                        将拒魏太武，筑城此山。</font></p>
                        <p style="line-height: 150%" align="center">
            <font face="宋体"><br>
                        <br>
                        <br>
                        <b>发洪泽中途遇大风复还</b><br>
                        <br>
                        风浪忽如此，吾行欲安归。挂帆却西迈，此计未为非。<br>
                        洪泽三十里，安流去如飞。居民见我还，劳问亦依依。<br>
                        携酒就船卖，此意厚莫违。醒来夜已半，岸木声向微。<br>
                        明日淮阴市，白鱼能许肥。我行无南北，适意乃所祈。<br>
                        何劳弄澎湃，终夜摇窗扉。妻孥莫忧色，更有箧中衣。<br>
                        <br>
                        <br>
                        <br>
                        <b>十月十六日记所见</b><br>
                        <br>
                        风高月暗水云黄，淮阴夜发朝山阳。山阳晓雾如细雨，炯炯初日寒无光。<br>
                        云收雾卷已亭午，有风北来寒欲僵。忽惊飞雹穿户牖，迅驶不复容遮防。<br>
                        市人颠沛百贾乱，疾雷一声如颓墙。使君来呼晚置酒，坐定已复日照廊。<br>
                        怳疑所见皆梦寐，百种变怪旋消亡。共言蛟龙厌旧穴，鱼鳖随徙空陂塘。<br>
                        愚儒无知守章句，论说黑白推何祥。惟有主人言可用，天寒欲雪饮此觞。<br>
                        <br>
                        <br>
                        <br>
                        <b>广陵会三同舍各以其字为韵仍邀同赋刘贡父</b><br>
                        <br>
                        去年送刘郎，醉语已惊众。如今各漂泊，笔砚谁能弄。<br>
                        我命不在天，羿彀未必中。作诗聊遣意，老大慵讥讽。<br>
                        夫子少年时，雄辩轻子贡。尔来再伤弓，戢翼念前痛。<br>
                        广陵三日饮，相对怳如梦。况逢贤主人，白酒泼春瓮。<br>
                        竹西已挥手，湾口犹屡送。羡子去安闲，吾邦正喧哄。<br>
                        <br>
                        <br>
                        <br>
                        <b>孙巨源</b><br>
                        <br>
                        三年客京辇，憔悴难具论。挥汗红尘中，但随马蹄翻。<br>
                        人情贵往返，不报生祸根。坐令平生友，终岁不及门。<br>
                        南来实清旷，但恨无与言。不谓广陵城，得逢刘与孙。<br>
                        异趣不两立，譬如王孙猿。吾侪久相聚，恐见疑排拫。<br>
                        我褊类中散，子通真巨源。绝交固未敢，且复东南奔。<br>
                        <br>
                        <br>
                        <br>
                        <b>刘莘老</b><br>
                        <br>
                        江陵昔相遇，幕府称上宾。再见明光宫，峨冠挹搢绅。<br>
                        如今三见子，坎坷为逐臣。朝游云霄间，欲分丞相茵。<br>
                        暮落江湖上，遂与屈子邻。了不见喜愠，子岂真可人。<br>
                        邂逅成一欢，醉语出天真。士方在田里，自比渭与莘。<br>
                        出试乃大谬，刍狗难重陈。岁晚多霜露，归耕当及辰。<br>
                        <br>
                        <br>
                        <br>
                        <b>游金山寺</b></font></p>
                        <p style="line-height: 150%" align="left">
            <font face="宋体">我家江水初发源，宦游直送江入海。闻道潮头一丈高，天寒尚有沙痕在。<br>
                        中泠南畔石盘陀，古来出没随涛波。试登绝顶望乡国，江南江北青山多。<br>
                        羁愁畏晚寻归楫，山僧苦留看落日。微风万顷靴文细，断霞半空鱼尾赤。<br>
                        是时江月初生魄，二更月落天深黑。江心似有炬火明，飞焰照山栖鸟惊。<br>
                        怅然归卧心莫识，非鬼非人竟何物。江山如此不归山，江神见怪惊我顽。<br>
                        我谢江神岂得已，有田不归如江水。<br>
                        <br>
            <font color="#393900">　　【原诗句尾注】是夜所见如此。</font></font></p>
                        <p style="line-height: 150%" align="center">
            <font face="宋体"><br>
                        <br>
                        <b>自金山放船至焦山</b><br>
                        <br>
                        金山楼观何耽耽，撞钟击鼓闻淮南。焦山何有有修竹，采薪汲水僧两三。<br>
                        云霾浪打人迹绝，时有沙户祈春蚕。我来金山更留宿，而此不到心怀惭。<br>
                        同游尽返决独往，赋命穷薄轻江潭。清晨无风浪自涌，中流歌啸倚半酣。<br>
                        老僧下山惊客至，迎笑喜作巴人谈。自言久客忘乡井，只有弥勒为同龛。<br>
                        困眠得就纸帐暖，饱食未厌山蔬甘。山林饥卧古亦有，无田不退宁非贪。<br>
                        展禽虽未三见黜，叔夜自知七不堪。行当投劾谢簪组，为我佳处留茅庵。</font></p>
                        <p style="line-height: 150%" align="left">
            <font color="#393900" face="宋体">　　【原诗句尾注】吴人谓水中可田者为沙。焦山长老，中江人也。</font></p>
                        <p style="line-height: 150%" align="center">
            <font face="宋体"><br>
                        <br>
                        <b>甘露寺</b><br>
                        <br>
                        江山岂不好，独游情易阑。但有相携人，何必素所欢。<br>
                        我欲访甘露，当途无闲官。二子旧不识，欣然肯联鞍。<br>
                        古郡山为城，层梯转朱栏。楼台断崖上，地窄天水宽。<br>
                        一览吞数州，山长江漫漫。却望大明寺，惟见烟中竿。<br>
                        很石卧庭下，穹窿如伏羱。缅怀卧龙公，挟策事琱钻。<br>
                        一谈收猘子，再说走老瞒。名高有余想，事往无留观。<br>
                        萧翁古铁镬，相对空团团。陂陀受百斛，积雨生微澜。<br>
                        泗水逸周鼎，渭城辞汉盘。山川失故态，怪此能独完。<br>
                        僧繇六化人，霓衣挂冰纨。隐见十二叠，观者疑夸谩。<br>
                        破板陆生画，青猊戏盘跚。上有二天人，挥手如翔鸾。<br>
                        笔墨虽欲尽，典刑垂不刊。赫赫赞皇公，英姿凛以寒。<br>
                        古柏亲手种，挺然谁敢干。枝撑云峰裂，根入石窟蟠。<br>
                        薙草得断碑，斩崖出金棺。瘗藏岂不牢，见伏理可叹。<br>
                        四雄皆龙虎，遗迹俨未刓。方其盛壮时，争夺肯少安。<br>
                        废兴属造物，迁逝谁控抟。况彼妄庸子，而欲事所难。<br>
                        古今共一轨，后世徒辛酸。聊兴广武叹，不待雍门弹。<br>
                        <br>
                        <br>
                        <br>
                        <b>次韵子由柳湖感物</b></font></p>
                        <p style="line-height: 150%" align="left">
            <font face="宋体">忆昔子美在东屯，数间茅屋苍山根。嘲吟草木调蛮獠，欲与猿鸟争啾喧。<br>
                        子今憔悴众所弃，驱马独出无往还。惟有柳湖万株柳，清阴与子供朝昏。<br>
                        胡为讥评不少借，生意凌挫难为繁。柳虽无言不解愠，世俗乍见应怃然。<br>
                        娇姿共爱春濯濯，岂问空腹修蛇蟠。朝看浓翠傲炎赫，夜爱疏影摇清圆。<br>
                        风翻雪阵春絮乱，蠹响啄木秋声坚。四时盛衰各有态，摇落凄怆惊寒温。<br>
                        南山孤松积雪底，抱冻不死谁复贤。</font></p>
                        <p style="line-height: 150%" align="center">
            <font face="宋体"><br>
                        <br>
                        <b>送蔡冠卿知饶州</b><br>
                        <br>
                        吾观蔡子与人游，掀豗笑语无不可。平时倜傥不惊俗，临事迂阔乃过我。<br>
                        横前坑阱众所畏，布路金珠谁不裹。尔来变化惊何速，昔号刚强今亦颇。<br>
                        邻君独守廷尉法，晚岁却理鄱阳柁。莫嗟天骥逐羸牛，欲试良玉须猛火。<br>
                        世事徐观真梦寐，人生不信长轗轲。知君决狱有阴功，他日老人酬魏颗。<br>
                        <br>
                        <br>
                        <br>
                        <b>次韵杨褒早春</b><br>
                        <br>
                        穷巷凄凉苦未和，君家庭院得春多。不辞瘦马骑冲雪，来听佳人暗踏莎。<br>
                        破恨径须烦麹糵，增年谁复怨羲娥。良辰乐事古难并，白发青衫我亦歌。<br>
                        细雨郊园聊种菜，冷官门户可张罗。放朝三日君恩重，睡美不知身在何。<br>
                        <br>
                        <br>
                        <br>
                        <b>初到杭州寄子由二绝</b><br>
                        <br>
                        其一<br>
                        <br>
                        眼看时事力难胜，贪恋君恩退未能。迟钝终须投劾去，使君何日换聋丞。<br>
                        <br>
                        其二<br>
                        <br>
                        圣明宽大许全身，衰病摧颓自畏人。莫上冈头苦相望，吾方祭灶请比邻。<br>
                        <br>
                        <br>
                        <br>
                        <b>次韵柳子玉二首</b><br>
                        <br>
                        其一·地炉<br>
                        <br>
                        细声蚯蚓发银瓶，拥褐横眠天未明。衰鬓镊残欹雪领，壮心降尽倒风旌。<br>
                        自称丹灶锱铢火，倦听山城长短更。闻道床头惟竹几，夫人应不解卿卿。</font></p>
                        <p style="line-height: 150%" align="left">
            <font color="#393900" face="宋体">　　【原诗句尾注】自谓竹几为竹夫人。</font></p>
                        <p style="line-height: 150%" align="center">
            <font face="宋体">其二·纸帐<br>
                        <br>
                        乱文龟殻细相连，惯卧青绫恐未便。洁似僧巾白氎布，暖于蛮帐紫茸毡。<br>
                        锦衾速卷持还客，破屋那愁仰见天。但恐娇儿还恶睡，夜深踏裂不成眠。<br>
                        <br>
                        <br>
                        <br>
                        <b>腊日游孤山访惠勤惠思二僧</b><br>
                        <br>
                        天欲雪，云满湖，楼台明灭山有无。水清石出鱼可数，林深无人鸟相呼。<br>
                        腊日不归对妻孥，名寻道人实自娱。道人之居在何许，宝云山前路盘纡。<br>
                        孤山孤绝谁肯庐，道人有道山不孤。纸窗竹屋深自暖，拥褐坐睡依团蒲。<br>
                        天寒路远愁仆夫，整驾催归及未晡。出山回望云木合，但见野鹘盘浮图。<br>
                        慈游淡泊欢有余，到家恍如梦蘧蘧。作诗火急追亡逋，清景一失后难摹。<br>
                        <br>
                        <br>
                        <br>
                        <b>李杞寺丞见和前篇复用元韵答之</b><br>
                        <br>
                        兽在薮，鱼在湖，一入池槛归期无。误随弓旌落尘土，坐使鞭箠环呻呼。<br>
                        追胥连保罪及孥，百日愁叹一日娱。白云旧有终老约，朱绶岂合山人纡。<br>
                        人生何者非蘧庐，故山鹤怨秋猿孤。何时自驾鹿车去，扫除白发烦菖蒲。<br>
                        麻鞋短后随猎夫，射弋狐兔供朝晡。陶潜自作五柳传，潘阆画入三峰图。<br>
                        吾年凛凛今几余，知非不去惭卫蘧。岁荒无术归亡逋，鹄则易画虎难摹。</font></p>
                        <p style="line-height: 150%" align="left">
            <font color="#393900" face="宋体">　　【原诗句中夹注】<br>
                        <span lang="zh-cn">　　</span>“追胥连保罪及孥”：近屡获盐贼，皆坐同保徙其家。</font></p>
                        <p style="line-height: 150%" align="center">
            <font face="宋体"><br>
                        <br>
                        <b>再　和</b><br>
                        <br>
                        东望海，西望湖，山平水远细欲无。野人疏狂逐渔钓，刺史宽大容歌呼。<br>
                        君恩饱暖及尔孥，才者不闲拙者娱。穿岩度岭脚力健，未厌山水相萦纡。<br>
                        三百六十古精庐，出游无伴篮舆孤。作诗虽未造藩阈，破闷岂不贤樗蒲。<br>
                        君才敏赡兼百夫，朝作千篇日未晡。朅来湖上得佳句，从此不看营丘图。<br>
                        知君箧椟富有余，莫惜锦绣偿菅蘧。穷多斗险谁先逋，赌取名画不用摹。<br>
                        <br>
                        <br>
                        <br>
                        <b>游灵隐寺得来诗复用前韵</b><br>
                        <br>
                        君不见，钱塘湖，钱王壮观今已无。屋堆黄金斗量珠，运尽不劳折简呼。<br>
                        四方宦游散其孥，宫阙留与闲人娱。盛衰哀乐两须臾，何用多忧心郁纡。<br>
                        溪山处处皆可庐，最爱灵隐飞来孤。乔松百丈苍髯须，扰扰下笑柳与蒲。<br>
                        高堂会食罗千夫，撞钟击鼓喧朝晡。凝香方丈眠氍毹，绝胜絮被缝海图。<br>
                        清风时来惊睡余，遂超羲皇傲几蘧。归时栖鸦正毕逋，孤烟落日不可摹。<br>
                        <br>
                        <br>
                        <br>
                        <b>戏子由</b></font></p>
                        <p style="line-height: 150%" align="left">
            <font face="宋体">宛丘先生长如丘，宛丘学舍小如舟。常时低头诵经史，忽然欠伸屋打头。<br>
                        斜风吹帷雨注面，先生不愧旁人羞。任从饱死笑方朔，肯为雨立求秦优。<br>
                        眼前勃谿何足道，处置六凿须天游。读书万卷不读律，致君尧舜知无术。<br>
                        劝农冠盖闹如云，送老齑盐甘似蜜。门前万事不挂眼，头虽长低气不屈。<br>
                        余杭别驾无功劳，画堂五丈容旂旄。重楼跨空雨声远，屋多人少风骚骚。<br>
                        平生所惭今不耻，坐对疲氓更鞭箠。道逢阳虎呼与言，心知其非口诺唯。<br>
                        居高忘下真何益，气节消缩今无几。文章小技安足程，先生别驾旧齐名。<br>
                        如今衰老俱无用，付与时人分重轻。</font></p>
                        <p style="line-height: 150%" align="center">
            <font face="宋体"><br>
                        <br>
                        <b>越州张中舍寿乐堂</b><br>
                        <br>
                        青山偃蹇如高人，常时不肯入官府。高人自与山有素，不待招邀满庭户。<br>
                        卧龙蟠屈半东州，万室鳞鳞枕其股。背之不见与无同，狐裘反衣无乃鲁。<br>
                        张君眼力觑天奥，能遣荆棘化堂宇。持颐宴坐不出门，收揽奇秀得十五。<br>
                        才多事少厌闲寂。卧看云烟变风雨。笋如玉箸椹如簪，强饮且为山作主。<br>
                        不忧儿辈知此乐，但恐造物怪多取。春浓睡足午窗明，想见新茶如泼乳。<br>
                        <br>
                        <br>
                        <br>
                        <b>姚屯田挽诗</b><br>
                        <br>
                        京口年来耆旧衰，高人沦丧路人悲。空闻韦叟一经在，不见恬侯万石时。<br>
                        贫病只知为善乐，逍遥却恨弃官迟。七年一别真如梦，犹记萧然瘦鹤姿。<br>
                        <br>
                        <br>
                        <br>
                        <b>送岑著作</b><br>
                        <br>
                        懒者常似静，静岂懒者徒。拙则近于直，而直岂拙欤。<br>
                        夫子静且直，雍容时卷舒。嗟我复何为，相得欢有余。<br>
                        我本不违世，而世与我殊。拙于林间鸠，懒于冰底鱼。<br>
                        人皆笑其狂，子独怜其愚。直者有时信，静者不终居。<br>
                        而我懒拙病，不受砭药除。临行怪酒薄，已与别泪俱。<br>
                        后会岂无时，遂恐出处疏。惟应故山梦，随子到吾庐。<br>
                        <br>
                        <br>
                        <br>
                        <b>吉祥寺赏牡丹</b><br>
                        <br>
                        人老簪花不自羞，花应羞上老人头。醉归扶路人应笑，十里珠帘半上钩。<br>
                        <br>
                        <br>
                        <br>
                        <b>吉祥寺僧求阁名</b><br>
                        <br>
                        过眼荣枯电与风，久长那得似花红。上人宴坐观空阁，观色观空色即空。<br>
                        <br>
                        <br>
                        <br>
                        <b>和刘道原见寄</b><br>
                        <br>
                        敢向清时怨不容，直嗟吾道与君东。坐谈足使淮南惧，归去方知冀北空。<br>
                        独鹤不须惊夜旦，群乌未可辨雌雄。庐山自古不到处，得与幽人子细穷。<br>
                        <br>
                        <br>
                        <br>
                        <b>和刘道原咏史</b><br>
                        <br>
                        仲尼忧世接舆狂，臧谷虽殊竟两亡。吴客漫陈豪士赋，桓侯初笑越人方。<br>
                        名高不朽终安用，日饮无何计亦良。独掩陈编吊兴废，窗前山雨夜浪浪。<br>
                        <br>
                        <br>
                        <br>
                        <b>和刘道原寄张师民</b><br>
                        <br>
                        仁义大捷径，诗书一旅亭。相夸绶若若，犹诵麦青青。<br>
                        腐鼠何劳吓，高鸿本自冥。颠狂不用唤，酒尽渐须醒。<br>
                        <br>
                        <br>
                        <br>
                        <b>送张职方吉甫赴闽漕六和寺中作</b><br>
                        <br>
                        羡君超然鸾鹤姿，江湖欲下还飞去。空使吴儿怨不留，青山漫漫七闽路。<br>
                        门前江水去掀天，寺后清池碧玉环。君如大江日千里，我如此水千山底。<br>
                        <br>
                        <br>
                        <br>
                        <b>雨中游天竺灵感观音院</b><br>
                        <br>
                        蚕欲老，麦半黄，前山后山雨浪浪。农夫辍耒女废筐，白衣仙人在高堂。<br>
                        <br>
                        <br>
                        <br>
                        <b>和蔡准郎中见邀游西湖三首</b><br>
                        <br>
                        其一</font></p>
                        <p style="line-height: 150%" align="left">
            <font face="宋体">夏潦涨湖深更幽，西风落木芙蓉秋。飞雪暗天云拂地，新蒲出水柳映洲。<br>
                        湖上四时看不足，惟有人生飘若浮。解颜一笑岂易得，主人有酒君应留。<br>
                        君不见钱塘宦游客，朝推囚，暮决狱，不因人唤何时休。</font></p>
                        <p style="line-height: 150%" align="center">
            <font face="宋体">其二</font></p>
                        <p style="line-height: 150%" align="left">
            <font face="宋体">城市不识江湖幽，如与蟪蛄语春秋。试令江湖处城市，却似麋鹿游汀洲。<br>
                        高人无心无不可，得坎且止乘流浮。公卿故旧留不得，遇所得意终年留。<br>
                        君不见抛官彭泽令，琴无弦，巾有酒，醉欲眠时遣客休。</font></p>
                        <p style="line-height: 150%" align="center">
            <font face="宋体">其一</font></p>
                        <p style="line-height: 150%" align="left">
            <font face="宋体">田间决水鸣幽幽，插秧未遍麦已秋。相携烧笋苦竹寺，却下踏藕荷花洲。<br>
                        船头斫鲜细缕缕，船尾炊玉香浮浮。临风饱食得甘寝，肯使细故胸中留。<br>
                        君不见壮士憔悴时，饥谋食，渴谋饮，功名有时无罢休。</font></p>
                        <p style="line-height: 150%" align="center">
            <font face="宋体"><br>
                        <br>
                        <b>和子由柳湖久涸忽有水开元寺山茶旧无花今岁盛开二首</b><br>
                        <br>
                        其一<br>
                        <br>
                        太昊祠东铁墓西，一樽曾与子同携。回瞻郡阁遥飞槛，北望樯竿半隐堤。<br>
                        饭豆羹藜思两鹄，饮河噀水赖长霓。如今胜事无人共，花下壶卢鸟劝提。<br>
                        <br>
                        其二<br>
                        <br>
                        长明灯下石栏干，长共杉松斗岁寒。叶厚有棱犀甲健，花深少态鹤头丹。<br>
                        久陪方丈曼陀雨，羞对先生苜蓿盘。雪里盛开知有意，明年开后更谁看。<br>
                        <br>
                        <br>
                        <br>
                        <b>六月二十七日望湖楼醉书五首</b><br>
                        <br>
                        其一<br>
                        <br>
                        黑云翻墨未遮山，白雨跳珠乱入船。卷地风来忽吹散，望湖楼下水如天。<br>
                        <br>
                        其二<br>
                        <br>
                        放生鱼鳖逐人来，无主荷花到处开。水枕能令山俯仰，风船解与月徘徊。<br>
                        <br>
                        其三<br>
                        <br>
                        乌菱白芡不论钱，乱系青菰裹绿盘。忽忆尝新会灵观，滞留江海得加餐。<br>
                        <br>
                        其四<br>
                        <br>
                        献花游女木兰桡，细雨斜风湿翠翘。无限芳洲生杜若，吴儿不识楚辞招。<br>
                        <br>
                        其五<br>
                        <br>
                        未成小隐聊中隐，可得长闲胜暂闲。我本无家更安往，故乡无此好湖山。<br>
                        <br>
                        <br>
                        <br>
                        <b>七月一日出城舟中苦热</b><br>
                        <br>
                        凉飙呼不来，流汗方被体。稀星乍明灭，暗水光弥弥。<br>
                        香风过莲芡，惊枕裂鲂鲤。欠伸宿酒余，起坐濯清泚。<br>
                        火云势方壮，未受月露洗。身微欲安适，坐待东方启。<br>
                        <br>
                        <br>
                        <br>
                        <b>宿余杭法喜寺寺后绿野亭望吴兴诸山怀孙莘老学士</b><br>
                        <br>
                        徙倚秋原上，凄凉晚照中。水流天不尽，人远思何穷。<br>
                        问谍知秦过，看山识禹功。稻凉初吠蛤，柳老半书虫。<br>
                        荷背风翻白，莲腮雨退红。追游慰迟暮，觅句效儿童。<br>
                        北望苕溪转，遥怜震泽通。烹鱼得尺素，好在紫髯翁。</font></p>
                        <p style="line-height: 150%" align="left">
            <font color="#393900" face="宋体">　　【原诗句中夹注】“问谍知秦过，看山识禹功”：余杭，始皇所舍<br>
                        舟也。西北舟杭山，尧时洪水，系舟山上。</font></p>
                        <p style="line-height: 150%" align="center">
            <font face="宋体"><br>
                        <br>
                        <b>宿临安净土寺</b><br>
                        <br>
                        鸡鸣发余杭，到寺已亭午。参禅固未暇，饱食良先务。<br>
                        平生睡不足，急扫清风宇。闭门群动息，香篆起烟缕。<br>
                        觉来烹石泉，紫笋发轻乳。晚凉沐浴罢，衰发稀可数。<br>
                        浩歌出门去，暮色入村坞。微月半隐山，圆荷争泻露。<br>
                        相携石桥上，夜与故人语。明朝入山房，石镜炯当路。<br>
                        昔照熊虎姿，今为猿鸟顾。废兴何足吊，万世一仰俯。<br>
                        <br>
                        <br>
                        <br>
                        <b>自净土步至功臣寺</b><br>
                        <br>
                        落日岸葛巾，晚风吹羽扇。松间野步稳，竹外飞桥转。<br>
                        神功凿横岭，岩石得巨片。直渡千人沟，下有微流泫。<br>
                        冈峦蔚回合，金碧烂明绚。缅怀异姓王，负担此乡县。<br>
                        长逢跨下辱，屡乞桑间饭。谁谓山石顽，识此希世彦。<br>
                        凛然英气逼，屹起犹耸战。他年万骑归，文老恣欢宴。<br>
                        锦绣被原野，金珠散贫贱。窦融既入朝，吴芮空记面。<br>
                        荣华坐销歇，阅世如邮传。惟有长明灯，依然照深殿。<br>
                        <br>
                        <br>
                        <br>
                        <b>游径山</b><br>
                        <br>
                        众峰来自天目山，势若骏马奔平川。中途勒破千里足，金鞭玉镫相回旋。<br>
                        人言山住水亦住，下有万古蛟龙渊。道人天眼识王气，结茅宴坐荒山巅。<br>
                        精诚贯山石为裂，天女下试颜如莲。寒窗暖足来朴朔，夜钵呪水降蜿蜒。<br>
                        雪眉老人朝叩门，愿为弟子长参禅。尔来废兴三百载，奔走吴会输金钱。<br>
                        飞楼涌殿压山谷，朝钟暮鼓惊龙眠。晴空偶见浮海蜃，落日下数投林鸢。<br>
                        有生共处覆载内，扰扰膏火同烹煎。近来愈觉世路隘，每到宽处差安便。<br>
                        嗟余老矣百事废，却寻旧学心茫然。问龙乞水归洗眼，欲看细字销残年。</font></p>
                        <p style="line-height: 150%" align="left">
            <font color="#393900" face="宋体">　　【原诗句中夹注】“问龙乞水归洗眼，欲看细字销残年”：龙井水<br>
                        洗病眼有效。</font></p>
                        <p style="line-height: 150%" align="center">
            <font face="宋体">
                        <br>
                        <b>自径山回得吕察推诗用其韵招之宿湖上</b></font></p>
                        <div align="center">
                        <center>
                        <table border="0" cellspacing="1" style="border-collapse: collapse" width="20%" id="AutoNumber6">
                <tbody><tr>
            <td width="100%" nowrap="">
            <p style="line-height: 150%">
            <font face="宋体">多君贵公子，爱山如爱色。心随叶舟去，梦绕千山碧。<br>
            新诗到中路，令我喜折屐。古来轩冕徒，操舍两悲慄。<br>
            数朝辞簪笏，两脚得暂赤。归来不入府，却走湖上宅。<br>
            宠辱吾久忘，宁畏官长诘。飘然便欲去，谁在子思侧。<br>
            君能从我游，出郭及未黑。</font></p>
            <p style="line-height: 150%">　&nbsp;</p>
            <p style="line-height: 150%" align="center">
            <font face="宋体"><b>
            宿望湖楼再和</b></font></p>
            <p style="line-height: 150%">
            <font face="宋体">新月如佳人，出海初弄色。娟娟到湖上，潋潋摇空碧。<br>
            夜凉人未寝，山静闻响屐。骚人故多感，悲秋更憀慄。<br>
            君胡不相就，朱墨纷黝赤。我行得所嗜，十日忘家宅。<br>
            但恨无友生，诗病莫诃诘。君来试吟咏，定作鹤头侧。<br>
            改罢心愈疑，满纸蛟蛇黑。</font></p></td>
                </tr>
                        </tbody></table>
                        </center>
                    </div>
                        <p style="line-height: 150%" align="center">　&nbsp;</p>
                        <p style="line-height: 150%" align="center">
            <font face="宋体"><b>夜泛西湖五绝</b><br>
                        <br>
                        其一<br>
                        <br>
                        新月生魄迹未安，才破五六渐盘桓。今夜吐艳如半璧，游人得向三更看。<br>
                        <br>
                        其二<br>
                        <br>
                        三更向阑月渐垂，欲落未落景特奇。明朝人事谁料得，看到苍龙西没时。<br>
                        <br>
                        其三<br>
                        <br>
                        苍龙已没牛斗横，东方芒角升长庚。渔人收筒及未晓，船过惟有菰蒲声。</font></p>
                        <p style="line-height: 150%" align="left">
            <font color="#393900" face="宋体">　　【原诗句中夹注】“渔人收筒及未晓，船过惟有菰蒲声。”：湖上<br>
                        禁渔，皆盗钓者也。</font></p>
                        <p style="line-height: 150%" align="center">
            <font face="宋体">其四<br>
                        <br>
                        菰蒲无边水茫茫，荷花夜开风露香。渐见灯明出远寺，更待月黑看湖光。<br>
                        <br>
                        其五<br>
                        <br>
                        湖光非鬼亦非仙，风恬浪静光满川。须臾两两入寺去，就视不见空茫然。<br>
                        <br>
                        <br>
                        <br>
                        <b>焦千之求惠山泉诗</b><br>
                        <br>
                        兹山定空中，乳水满其腹。遇隙则发见，臭味实一族。<br>
                        浅深各有值，方圆随所蓄。或为云汹涌，或作线断续。<br>
                        或鸣空洞中，杂佩间琴筑。或流苍石缝，宛转龙鸾蹙。<br>
                        瓶罂走四海，真伪半相渎。贵人高宴罢，醉眼乱红绿。<br>
                        赤泥开方印，紫饼截圆玉。倾瓯共叹赏，窃语笑僮仆。<br>
                        岂如泉上僧，盥洒自挹掬。故人怜我病，蒻笼寄新馥。<br>
                        欠伸北窗下，昼睡美方熟。精品厌凡泉，愿子致一斛。<br>
                        <br>
                        <br>
                        <br>
                        <b>答任师中次韵</b><br>
                        <br>
                        闲里有深趣，常忧儿辈知。已成归蜀计，谁惜买山赀。<br>
                        世事久已谢，故人犹见思。平生不饮酒，对子敢论诗。</font></p>
                        <p style="line-height: 150%" align="left">
            <font color="#393900" face="宋体">　　【原题注】来诗劝以诗酒自娱。</font></p>
                        <p style="line-height: 150%" align="center">
            <font face="宋体"><br>
                        <br>
                        <b>七　绝</b></font></p>
                        <p style="line-height: 150%" align="left">
            <font face="宋体">
                        <span style="font-size: 10pt">
                        　　沈谏议召游湖不赴，明日得双莲于北山下，作一绝持献沈，既见和又别作<br>
                        一首，因用其韵</span></font></p>
                        <p style="line-height: 150%" align="center">
            <font face="宋体">湖上棠阴手自栽，问公更得几回来。水仙亦恐公归去，故遣双莲一夜开。<br>
                        诏书行捧缕金笺，乐府应歌相府莲。莫忘今年花发处，西湖西畔北山前。<br>
                        <br>
                        <br>
                        <br>
                        <b>和欧阳少师会老堂次韵</b><br>
                        <br>
                        一时冠盖尽严终，旧德年来岂易逢。闻道堂中延盖叟，定应床下拜梁松。<br>
                        蠹鱼自晒闲箱箧，科斗长收古鼎钟。我欲弃官重问道，寸莛何以得舂容。<br>
                        <br>
                        <br>
                        <br>
                        <b>和欧阳少师寄赵少师次韵</b></font></p>
                        <p style="line-height: 150%" align="left">
            <font face="宋体">朱门有遗啄，千里来燕雀。公家冷如冰，百呼无一诺。<br>
                        平生亲友半迁逝，公虽不怪旁人愕。世事如今腊酒浓，交情自古春云薄。<br>
                        二公凛凛和非同，畴昔心亲岂貌从。白头相映松间鹤，清句更酬雪里鸿。<br>
                        何日扬雄一廛足，却追范蠡五湖中。</font></p>
                        <p style="line-height: 150%" align="center">
            <font face="宋体"><br>
                        <br>
                        <b>监试呈诸试官</b><br>
                        <br>
                        我本山中人，寒苦盗寸廪。文辞虽少作，勉强非天<font size="-1">禀</font>。<br>
                        既得旋废忘，懒惰今十稔。麻衣如再著，墨水真可饮。<br>
                        每闻科诏下，白汗如流渖。此邦东南会，多士敢题品。<br>
                        刍荛尽兰荪，香不数葵荏。贫家见珠贝，眩晃自难审。<br>
                        缅怀嘉祐初，文格变已甚。千金碎全璧，百衲收寸锦。<br>
                        调和椒桂酽，咀嚼沙砾碜。广眉成半额，学步归踔踸。<br>
                        维时老宗伯，气压群儿凛。蛟龙不世出，鱼鲔初惊淰。<br>
                        至音久乃信，知味犹食椹。至今天下士，微管几左衽。<br>
                        谓当千载后，石室祠高朕。尔来又一变，此学初谁谂。<br>
                        权衡破旧法，刍豢笑凡饪。高言追卫乐，篆刻鄙曹沈。<br>
                        先生周孔出，弟子渊骞寝。却顾老钝躯，顽朴谢镌锓。<br>
                        诸君况才杰，容我懒且噤。聊欲废书眠，秋涛喧午枕。<br>
                        <br>
                        <br>
                        <br>
                        <b>望海楼晚景五绝</b><br>
                        <br>
                        其一<br>
                        <br>
                        海上涛头一线来，楼前相顾雪成堆。从今潮上君须上，更看银山二十回。<br>
                        <br>
                        其二<br>
                        <br>
                        横风吹雨入楼斜，壮观应须好句夸。雨过潮平江海碧，电光时掣紫金蛇。<br>
                        <br>
                        其三<br>
                        <br>
                        青山断处塔层层，隔岸人家唤欲应。江上秋风晚来急，为传钟鼓到西兴。<br>
                        <br>
                        其四<br>
                        <br>
                        楼下谁家烧夜香，玉笙哀怨弄初凉。临风有客吟秋扇，拜月无人见晚妆。<br>
                        <br>
                        其五<br>
                        <br>
                        沙河灯火照山红，歌鼓喧呼笑语中。为问少年心在否，角巾欹侧鬓如蓬。<br>
                        <br>
                        <br>
                        <br>
                        <b>试院煎茶</b></font></p>
                        <p style="line-height: 150%" align="left">
            <font face="宋体">蟹眼已过鱼眼生，飕飕欲作松风鸣。蒙茸出磨细珠落，眩转绕瓯飞雪轻。<br>
                        银瓶泻汤夸第二，未识古人煎水意。君不见昔时李生好客手自煎，贵从活<br>
                        火发新泉。又不见今时潞公煎茶学西蜀，定州花瓷琢红玉。我今贫病长苦<br>
                        饥，分无玉碗捧蛾眉。且学公家作茗饮，砖炉石铫行相随。不用撑肠拄腹<br>
                        文字五千卷，但愿一瓯常及睡足日高时。<br>
                        <br>
            <font color="#393900">　　【原诗句中夹注】“银瓶泻汤夸第二，未识古人煎水意”：古语云煎<br>
                        水不煎茶。</font></font></p>
                        <p style="line-height: 150%" align="center">
            <font face="宋体"><br>
                        <br>
                        <b>孙莘老求墨妙亭诗</b><br>
                        <br>
                        兰亭茧纸入昭陵，世间遗迹犹龙腾。颜公变法出新意，细筋入骨如秋鹰。<br>
                        徐家父子亦秀绝，字外出力中藏棱。峄山传刻典刑在，千载笔法留阳冰。<br>
                        杜陵评书贵瘦硬，此谕未公吾不凭。短长肥瘠各有态，玉环飞燕谁敢憎。<br>
                        吴兴太守真好古，购买断缺挥缣缯。龟跌入座螭隐壁，空斋昼静闻登登。<br>
                        奇踪散出走吴越，胜事传说夸友朋。书来乞诗要自写，为把栗尾书溪藤。<br>
                        后来视今犹视昔，过眼百世如风灯。他年刘郎忆贺监，还道同是须服膺。<br>
                        <br>
                        <br>
                        <br>
                        <b>李公择求黄鹤楼诗因记旧所闻于冯当世者</b></font></p>
                        <p style="line-height: 150%" align="left">
            <font face="宋体">黄鹤楼前月满川，抱关老卒饥不眠。夜闻三人笑语言，羽衣著屐响空山。<br>
                        非鬼非人意其仙，石扉三叩声清圆。洞中铿鈜落门关，缥缈入石如飞烟。<br>
                        鸡鸣月落风驭还，迎拜稽首愿执鞭。汝非其人骨腥膻，黄金乞得重莫肩。<br>
                        持归包裹敝席毡，夜穿茅屋光射天。里闾来观已变迁，似石非石铅非铅。<br>
                        或取而有众忿喧，讼归有司今几年。无功暴得喜欲颠，神人戏汝真可怜。<br>
                        愿君为考然不然，此语可信冯公传。</font></p>
                        <p style="line-height: 150%" align="center">
            <font face="宋体"><br>
                        <br>
                        <b>八月十日夜看月有怀子由并崔度贤良</b><br>
                        <br>
                        宛丘先生自不饱，更笑老崔穷百巧。一更相过三更归，古柏阴中看参昴。<br>
                        去年举君苜蓿盘，夜倾闽酒赤如丹。今年还看去年月，露冷遥知范叔寒。<br>
                        典衣自种一顷豆，那知积雨生科斗。归来四壁草虫鸣，不如王江长饮酒。</font></p>
                        <p style="line-height: 150%" align="left">
            <font color="#393900" face="宋体">　　【原诗句中夹注】“不如王江长饮酒”：王江，陈州道人。</font></p>
                        <p style="line-height: 150%" align="center">
            <font face="宋体"><br>
                        <br>
                        <b>催试官考较戏作</b></font></p>
                        <p style="line-height: 150%" align="left">
            <font face="宋体">八月十五夜，月色随处好。不择茅檐与市楼，况我官居似蓬岛。凤咮堂前<br>
                        野桔香，剑潭桥畔秋荷老。八月十八潮，壮观天下无。鲲鹏水击三千里，<br>
                        组练长驱十万夫。红旗青盖互明灭，黑沙白浪相吞屠。人生会合古难必，<br>
                        此景此行那两得。愿君闻此添蜡烛，门外白袍如立鹄。</font></p>
                        <p style="line-height: 150%" align="center">
            <font face="宋体"><br>
                        <br>
                        <b>八月十七复登望海楼自和前篇是日榜出余与试官两人复留五首<br>
                        <br>
                        </b>其　一<br>
                        <br>
                        楼上烟云怪不来，楼前飞纸落成堆。非关文字须重看，却被江山未收回。<br>
                        <br>
                        其　二<br>
                        <br>
                        眼昏烛暗细行斜，考阅精强外已夸。明日失怀君莫怪，早知安足不成蛇。<br>
                        <br>
                        其　三<br>
                        <br>
                        乱山遮晓拥千层，睡美初凉撼不应。昨夜酒行君屡叹，定知归梦到吴兴。<br>
                        <br>
                        其　四<br>
                        <br>
                        天台桂子为谁香，倦听空阶夜点凉。赖有明朝看潮在，万人空巷斗新妆。<br>
                        <br>
                        其　五<br>
                        <br>
                        秋花不见眼花红，身在孤舟兀兀中。细雨作寒知有意，未教金菊出蒿蓬。</font></p>
            </td>
        </div>
        <div class="col-md-2"></div>
    </div>
    <script src="../../js/jquery.min.js "></script>
    <script src="../../js/bootstrap.min.js "></script>
    <script src="../../js/scripts.js "></script>
    <script src="../../js/jquery.pin.js"></script>
    <script>
    $(".pinned").pin({ containerSelector: ".row" });
    </script>
</body>

</html>