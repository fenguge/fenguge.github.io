<!DOCTYPE html>
<html lang="en">

<head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>东坡斋</title>
    <meta name="description" content="匡老师课程的作品，基于bootstrap框架搭建">
    <meta name="author" content="Micheal Lin">
    <link href="../../css/bootstrap.min.css" rel="stylesheet">
    <link href="../../css/style.css" rel="stylesheet">
</head>

<body>
    <div class="row">
        <div class="col-md-3 text-center">
            <aside style="background-color: #4c4a4a;height: -webkit-fill-available;" class="pinned">
                <a href="../index.html"><img alt="Bootstrap Image Preview" src="../../images/avatar.jpg" class="img-circle" style="width: 127px;margin:4em;"></a>
                <div class="row">
                    <div class="col-md-5" style="padding-right: 0;">
                        <ul class="nav flex-column">
                            <li>
                                <a href="#panel-1" data-toggle="tab">诗</a>
                            </li>
                            <li>
                                <a href="#panel-2" data-toggle="tab">词</a>
                            </li>
                            <li>
                                <a href="#panel-3" data-toggle="tab">苏轼集</a>
                            </li>
                            <li>
                                <a href="#panel-4" data-toggle="tab">佳作赏析</a>
                            </li>
                        </ul>
                    </div>
                    <div class="col-md-7" style="padding-left: 0;">
                        <div class="tab-content">
                            <div class="tab-pane active" id="panel-1">
                                <div class="list-group">
                                   <a href="苏诗全集·卷一.html" class="list-group-item list-group-item-action">苏诗全集·卷一</a>
                                    <a href="苏诗全集·卷二.html" class="list-group-item list-group-item-action">苏诗全集·卷二</a>
                                    <a href="苏诗全集·卷三.html" class="list-group-item list-group-item-action">苏诗全集·卷三</a>
                                    <a href="苏诗全集·卷四.html" class="list-group-item list-group-item-action">苏诗全集·卷四</a>
                                    <a href="苏诗全集·卷五.html" class="list-group-item list-group-item-action">苏诗全集·卷五</a>
                                    <a href="苏诗全集·卷六.html" class="list-group-item list-group-item-action">苏诗全集·卷六</a>
                                    <a href="苏诗全集·卷七.html" class="list-group-item list-group-item-action">苏诗全集·卷七</a>
                                    <a href="苏诗全集·卷八.html" class="list-group-item list-group-item-action active">苏诗全集·卷八</a>
                                    <a href="苏诗全集·卷九.html" class="list-group-item list-group-item-action">苏诗全集·卷九</a>
                                    <a href="苏诗全集·卷十.html" class="list-group-item list-group-item-action">苏诗全集·卷十</a>
                                </div>
                            </div>
                            <div class="tab-pane" id="panel-2">
                                <div class="list-group">
                                    <a href="苏词全集·卷一.html" class="list-group-item list-group-item-action">苏词全集·卷一</a>
                                    <a href="苏词全集·卷二.html" class="list-group-item list-group-item-action">苏词全集·卷二</a>
                                    <a href="苏词全集·卷三.html" class="list-group-item list-group-item-action">苏词全集·卷三</a>
                                    <a href="苏词全集·卷四.html" class="list-group-item list-group-item-action">苏词全集·卷四</a>
                                    <a href="苏词全集·卷五.html" class="list-group-item list-group-item-action">苏词全集·卷五</a>
                                    <a href="苏词全集·卷六.html" class="list-group-item list-group-item-action">苏词全集·卷六</a>
                                </div>
                            </div>
                            <div class="tab-pane" id="panel-3">
                                <div class="list-group">
                                    <a href="苏轼集（全）.html" class="list-group-item list-group-item-action">苏轼集·全</a>
                                    <a href="#" class="list-group-item list-group-item-action disabled">苏轼全集·卷二</a>
                                    <a href="#" class="list-group-item list-group-item-action disabled">苏轼全集·卷三</a>
                                    <a href="#" class="list-group-item list-group-item-action disabled">苏轼全集·卷四</a>
                                    <a href="#" class="list-group-item list-group-item-action disabled">苏轼全集·卷五</a>
                                </div>
                            </div>
                            <div class="tab-pane" id="panel-4">
                                <div class="list-group">
                                    <a href="赏析·刑赏忠厚之至论.html" class="list-group-item list-group-item-action">刑赏忠厚之至论</a>
                                    <a href="赏析·上梅直讲书.html" class="list-group-item list-group-item-action">上梅直讲书</a>
                                    <a href="赏析·书戴崇画牛.html" class="list-group-item list-group-item-action">书戴崇画牛</a>
                                    <a href="赏析·亡妻王氏墓志铭.html" class="list-group-item list-group-item-action">亡妻王氏墓志铭</a>
                                    <a href="赏析·凌虚台记.html" class="list-group-item list-group-item-action">凌虚台记</a>
                                    <a href="赏析·前后赤壁赋.html" class="list-group-item list-group-item-action">前后赤壁赋</a>
                                    <a href="赏析·喜雨亭记.html" class="list-group-item list-group-item-action">喜雨亭记</a>
                                    <a href="赏析·屈原庙赋.html" class="list-group-item list-group-item-action">屈原庙赋</a>
                                    <a href="赏析·放鹤亭记.html" class="list-group-item list-group-item-action">放鹤亭记</a>
                                    <a href="赏析·留侯论.html" class="list-group-item list-group-item-action">留侯论</a>
                                    <a href="赏析·超然台记.html" class="list-group-item list-group-item-action">超然台记</a>
                                </div>
                            </div>
                        </div>
                    </div>
                </div>
            </aside>
        </div>
        <div class="col-md-2"></div>
        <div class="col-md-5 book-style">
            <td nowrap="">
                        <p style="line-height: 150%" align="center">
                        <b>和晁同年九日见寄</b><br>
                        <br>
                        仰看鸾鹄刺天飞，富贵功名老不思。病马已无千里志，骚人长负一秋悲。<br>
                        古来重九皆如此，别后西湖付与谁。遣子穷愁天有意，吴中山水要清诗。<br>
                        <br>
                        <br>
                        <br>
                        <b>送乔施州</b><br>
                        <br>
                        恨无负郭田二顷，空有载行书五车。江上青山横绝壁，云间细路蹑飞蛇。<br>
                        鸡号黑暗通蛮货，蜂闹黄连采蜜花。共怪河南门下客，不应万里向长沙。</p>
                        <p style="line-height: 150%" align="left">
            <font color="#393900">　　【原诗句中夹注】<br>
                        　　“鸡号黑暗通蛮货”：胡人谓犀为黑暗。<br>
                        　　“不应万里向长沙”乔受知于吴丞相，而施州风土大类长沙。</font></p>
                        <p style="line-height: 150%" align="center"><br>
                        <br>
                        <b>雪夜独宿柏仙庵</b><br>
                        <br>
                        晚雨纤纤变玉霙，小庵高卧有余清。梦惊忽有穿窗片，夜静惟闻泻竹声。<br>
                        稍压冬温聊得健，未濡秋旱若为耕。天公用意真难会，又作春风烂漫晴。<br>
                        <br>
                        <br>
                        <br>
                        <b>和孔郎中荆林马上见寄</b></p>
                        <div align="center">
                        <center>
                        <table border="0" cellspacing="0" style="border-collapse: collapse" width="20%" id="AutoNumber3" cellpadding="0">
                <tbody><tr>
            <td width="100%" nowrap="">
            <p style="line-height: 150%">
            秋禾不满眼，宿麦种亦稀。永愧此邦人，芒刺在肤肌。<br>
            平生五千卷，一字不救饥。方将怨无襦，忽复歌缁衣。<br>
            堂堂孔北海，直气凛群儿。朱轮未及郊，清风已先驰。<br>
            何以累君子，十万贫与羸。滔滔满四方，我行竟安之。<br>
            何时剑关路，春山闻子规。</p></td>
                </tr>
                        </tbody></table>
                        </center>
                    </div>
                        <p style="line-height: 150%" align="center"><br>
                        <br>
                        <b>留别雩泉</b><br>
                        <br>
                        举酒属雩泉，白发日夜新。何时泉中天，复照泉上人。<br>
                        二年饮泉水，鱼鸟亦相亲。还将弄泉手，遮日向西秦。<br>
                        <br>
                        <br>
                        <br>
                        <b>留别释迦院牡丹呈赵倅</b><br>
                        <br>
                        春风小院初来时，壁间惟见使君诗。应问使君何处去，凭花说与春风知。<br>
                        年年岁岁何穷已，花似今年人老矣。去年崔护若重来，前度刘郎在千里。<br>
                        <br>
                        <br>
                        <br>
                        <b>董储郎中尝知眉州，与先人游，过安<br>
                        丘访其故居，见其子希甫，留诗屋壁</b><br>
                        <br>
                        白发郎潜旧使君，至今人道最能文。只鸡敢忘桥公语，下马来寻董相坟。<br>
                        冬月负薪虽得免，邻人吹笛不堪闻。死生契阔君休问，洒泪西南向白云。<br>
                        <br>
                        <br>
                        <br>
                        <b>刘贡父见余歌词数首以诗见戏聊次其韵</b><br>
                        <br>
                        十载漂然未可期，那堪重作看花诗。门前恶语谁传去，醉后狂歌自不知。<br>
                        刺舌君今犹未戒，灸眉我亦更何辞。相从痛饮无余事，正是春容最好时。<br>
                        <br>
                        <br>
                        <br>
                        <b>除夜大雪留潍州元日早晴遂行中途雪复作</b><br>
                        <br>
                        除夜雪相留，元日晴相送。东风吹宿酒，瘦马兀残梦。<br>
                        葱昽晓光开，旋转余花弄。下马成野酌，佳哉谁与共。<br>
                        须臾晚云合，乱洒无缺空。鹅毛垂马骏，自怪骑白凤。<br>
                        三年东方旱，逃户连欹栋。老农释耒叹，泪入饥肠痛。<br>
                        春雪虽云晚，春麦犹可种。敢怨行役劳，助尔歌饭瓮。<br>
                        <br>
                        <br>
                        <br>
                        <b>大雪青州道上有怀东武园亭寄交孔周翰</b></p>
                        <p style="line-height: 150%" align="left">
                        超然台上雪，城郭山川两奇绝。海风吹碎碧琉璃，时见三山白银阙。盖公<br>
                        堂前雪，绿窗朱户相明灭。堂中美人雪争妍，粲然一笑玉齿颊。就中山堂<br>
                        雪更奇，青松怪石乱琼丝。惟有使君游不归，五更上马愁敛眉。君不见淮<br>
                        西李侍中，夜入蔡州缚取吴元济。又不见襄阳孟浩然，长安道上骑驴吟雪<br>
                        诗。何当闭门饮美酒，无人毁誉河东守。</p>
                        <p style="line-height: 150%" align="center"><br>
                        <br>
                        <b>至济南李公择以诗相迎次其韵二首</b><br>
                        <br>
                        其一<br>
                        <br>
                        敝裘羸马古河滨，野阔天低糁玉尘。自笑餐毡典属国，来看换酒谪仙人。<br>
                        宦游到处身如寄，农事何时手自亲。剩作新诗与君和，莫因风雨废鸣晨。<br>
                        <br>
                        其二<br>
                        <br>
                        夜拥笙歌霅水滨，回头乐事总成尘。今年送汝作太守，到处逢君是主人。<br>
                        聚散细思都是梦，身名渐觉两非亲。相从继烛何须问，蝙蝠飞时日正晨。<br>
                        <br>
                        <br>
                        <br>
                        <b>和孔君亮郎中见赠</b><br>
                        <br>
                        偶对先生尽一樽，醉看万物汹崩奔。优游共我聊卒岁，肮脏如君合倚门。<br>
                        只恐掉头难久住，应须倾盖便深论。固知严胜风流在，又见长身十世孙。</p>
                        <p style="line-height: 150%"><font color="#393900">
                        　　【原诗句中夹注】<br>
                        　　“固知严胜风流在，又见长身十世孙”：戣，字君严；戡，字君胜。<br>
                        退之志其墓云：孔子世卅八，吾见其孙，白面长身。今君亮四十八世矣。</font></p>
                        <p style="line-height: 150%" align="center"><br>
                        <br>
                        <b>送范景仁游洛中</b><br>
                        <br>
                        小人真闇事，闲退岂公难。道大吾何病，言深听者寒。<br>
                        忧时虽早白，住世有还丹。得酒相逢乐，无心所遇安。<br>
                        去年行万里，蜀路走千盘。投老身弥健，登山意未阑。<br>
                        西游为樱笋，东道尽鹓鸾。杖履携儿去，园亭借客看。<br>
                        折花斑竹寺，弄水石楼滩。鬻马衰怜白，惊雷怯笑韩。<br>
                        藓书标洞府，松盖偃天坛。试与刘夫子，重寻靖长官。</p>
                        <p align="left" style="line-height: 150%">
            <font color="#393900">　　【原诗句中夹注】<br>
                        　　“藓书标洞府”：欧阳永叔尝游嵩山，日暮，于绝壁上见苔藓成文，<br>
                        云神清之洞。明日复寻，不见。<br>
                        　　“试与刘夫子，重寻靖长官”：刘几云：曾见人嵩山幽绝处，眼光如<br>
                        猫，意其为靖长官也。</font></p>
                        <p style="line-height: 150%" align="center"><br>
                        <br>
                        <b>次韵景仁留别</b><br>
                        <br>
                        公老我亦衰，相见恨不数。临行一杯酒，此意重山岳。<br>
                        歌词白纻清，琴弄黄钟浊。诗新眇难和，饮少仅可学。<br>
                        欲参兵部选，有力谁如荦。且作东诸侯，山城雄鼓角。<br>
                        南游许过我，不惮千里邈。会当闻公来，倒屣发一握。<br>
                        <br>
                        <br>
                        <br>
                        <b>书韩干牧马图</b></p>
                        <p style="line-height: 150%" align="left">
                        南山之下，汧渭之间，想见开元天宝年。八坊分屯隘秦川，四十万匹如云<br>
                        烟。骓駓骃骆骊骝騵，白鱼赤兔骍皇鶾。龙颅凤颈狞且妍，奇姿逸德隐驽<br>
                        顽。碧眼胡儿手足鲜，岁时剪刷供帝闲。柘袍临池侍三千，红妆照日光流<br>
                        渊。楼下玉螭吐清寒，往来蹙踏生飞湍。众工舐笔和朱铅，先生曹霸弟子<br>
                        韩。厩马多肉尻脽圆，肉中画骨夸尤难，金羁玉勒绣罗鞍。鞭箠刻烙伤天<br>
                        全，不如此图近自然。平沙细草芒芊绵，惊鸿脱兔争后先。王良挟策飞上<br>
                        天，何必俯首服短辕。</p>
                        <p style="line-height: 150%" align="center">　&nbsp;</p>
                        <p style="line-height: 150%" align="center"><b>送鲁元翰少卿知卫州</b><br>
                        <br>
                        冗士无处著，寄身范公园。桃花忽成阴，荠麦秀已繁。<br>
                        闭门春昼永，惟有黄蜂喧。谁人肯携酒，共醉榆柳村。<br>
                        髯卿独何者，一月三到门。我不往拜之，髯来意弥敦。<br>
                        堂堂元老後，亹亹仁人言。忆在钱塘岁，情好均弟昆。<br>
                        时于冰雪中，笑语作春温。欲饮径相觅，夜开丛竹轩。<br>
                        搜寻到箧笥，鲊醢无复存。每愧烟火中，玉腕亲炮燔。<br>
                        别来今几何，相对如梦魂。告我当北渡，新诗侑清樽。<br>
                        坡陀太行麓，汹涌黄河翻。仕宦非不遇，王畿西北垣。<br>
                        斯民如鱼耳，见网则惊奔。皎皎千丈清，不如尺水浑。<br>
                        刑政虽首务，念当养其源。一闻襦袴音，盗贼安足论。<br>
                        <br>
                        <br>
                        <br>
                        <b>次韵子由送蒋夔赴代州学官</b><br>
                        <br>
                        功利争先变法初，典型独守老成余。穷人未信诗能尔，倚市悬知绣不如。<br>
                        代北诸生渐狂简，床头杂说为爬梳。归来问雁吾何敢，疾世王符解著书。</p>
                        <p style="line-height: 150%" align="center">　&nbsp;</p>
                        <p style="line-height: 150%" align="center"><b>
                        和李邦直沂山祈雨有应</b></p>
                        <p style="line-height: 150%" align="left">
                        高田生黄埃，下田生苍耳。苍耳亦已无，更问麦有几。蛟龙睡足亦解惭，<br>
                        二麦枯时雨如洗。不知雨从何处来，但闻吕梁百步声如雷。试上城南望城<br>
                        北，际天菽粟青成堆。饥火烧肠作牛吼，不知待得秋成否。半年不雨坐龙<br>
                        慵，共怨天公不怨龙。今朝一雨聊自赎，龙神社鬼各言功。无功日盗太仓<br>
                        谷，嗟我与龙同此责。劝农使者不汝容，因君作诗先自劾。</p>
                        <p style="line-height: 150%" align="center"><br>
                        <br>
                        <b>宿州次韵刘泾</b><br>
                        <br>
                        我欲归休瑟渐希，舞雩何日著春衣。多情白发三千丈，无用苍皮四十围。<br>
                        晚觉文章真小技，早知富贵有危机。为君垂涕君知否，千古华亭鹤自飞。</p>
                        <p style="line-height: 150%" align="left">
            <font color="#393900">　　【原诗句中夹注】<br>
                        　　“为君垂涕君知否，千古华亭鹤自飞。”：泾之兄汴亦有文，死矣。</font></p>
                        <p style="line-height: 150%" align="center"><br>
                        <br>
                        <b>和孔密州五绝</b><br>
                        <br>
                        见邸家园留题<br>
                        <br>
                        大旆传闻载酒过，小诗未忍著砖磨。阳关三叠君须秘，除却胶西不解歌。</p>
                        <p style="line-height: 150%" align="left">
            <font color="#393900">　　【诗后原注】来诗有渭城之句。</font></p>
                        <p style="line-height: 150%" align="center">春步西园见寄<br>
                        <br>
                        岁岁开园成故事，年年行乐不辜春。今年太守忧难继，慈爱聪明惠利人。<br>
                        <br>
                        东栏梨花<br>
                        <br>
                        梨花淡白柳深青，柳絮飞时花满城。惆怅东栏二株雪，人生看得几清明。<br>
                        <br>
                        和流杯石上草书小诗<br>
                        <br>
                        蜂腰鹤膝嘲希逸，春蚓秋蛇病子云。醉里自书醒自笑，如今二绝更逢君。<br>
                        <br>
                        堂后白牡丹<br>
                        <br>
                        城西千叶岂不好，笑舞春风醉脸丹。何似后堂冰玉洁，游蜂非意不相干。</p>
                        <p style="line-height: 150%" align="left">
            <font color="#393900">　　【诗后原注】孔颇有声伎，而客无见者。</font></p>
                        <p style="line-height: 150%" align="center"><br>
                        <br>
                        <b>和赵郎中见戏二首</b><br>
                        <br>
                        其一<br>
                        <br>
                        燕子人亡三百秋，卷帘那复似扬州。西行未必能胜此，空唱崔徽上白楼。<br>
                        <br>
                        其二<br>
                        <br>
                        我击藤床君唱歌，明年六十奈君何。醉颠只要装风景，莫向人前自洗磨。</p>
                        <p style="line-height: 150%" align="left">
            <font color="#393900">　　【原题注】赵以徐妓不如东武诗中见戏云只有当时燕子楼<br>
                        　　【原诗句中夹注】“醉颠只要装风景，莫向人前自洗磨”：赵每醉歌<br>
                        毕，辄曰明年六十矣。</font></p>
                        <p style="line-height: 150%" align="center"><br>
                        <b><br>
                        和子由与颜长道同游百步洪相地筑亭种柳</b><br>
                        <br>
                        平明坐衙不暖席，归来闭阁闲终日。卧闻客至倒屣迎，两眼蒙笼余睡色。<br>
                        城东泗水步可到，路转河洪翻雪白。安得青丝络骏马，蹙踏飞波柳阴下。<br>
                        奋身三丈两蹄间，振鬣长鸣声自干。少年狂兴久已谢，但忆嘉陵绕剑关。<br>
                        剑关大道车方轨，君自不去归何难。山中故人应大笑，筑室种柳何时还。<br>
                        <br>
                        <br>
                        <br>
                        <b>次韵李邦直感旧</b><br>
                        <br>
                        驺骑传呼出跨坊，簿书填委入充堂。谁教按部如何武，只许清樽对孟光。<br>
                        婉娩有时来入梦，温柔何日听还乡。酸寒病守忧堪笑，千步空余仆射场。<br>
                        <br>
                        <br>
                        <br>
                        <b>与梁先舒焕泛舟得临酿字二首</b><br>
                        <br>
                        其一<br>
                        <br>
                        彭城古战国，孤客倦登临。汴泗交流处，清潭百丈深。<br>
                        故人轻千里，足茧来相寻。何以娱嘉客，潭水洗君心。<br>
                        <br>
                        其二<br>
                        <br>
                        老守厌簿书，先生罢函丈。风流魏晋间，谈笑羲皇上。<br>
                        河洪忽已过，水色绿可酿。君毋轻此乐，此乐清且放。<br>
                        <br>
                        <br>
                        <br>
                        <b>次韵答邦直子由四首</b><br>
                        <br>
                        其一<br>
                        <br>
                        簿书颠倒梦魂间，知我疏慵肯见原。闲作闭门僧舍冷，病闻吹枕海涛喧。<br>
                        忘怀杯酒逢人共，引睡文书信手翻。欲吐狂言喙三尺，怕君瞋我却须吞。</p>
                        <p style="line-height: 150%" align="left">
            <font color="#393900">　　【原诗句中夹注】<br>
                        　　“欲吐狂言喙三尺，怕君瞋我却须吞”：邦直屡以此见戒。</font></p>
                        <p style="line-height: 150%" align="center">其二<br>
                        <br>
                        城南短李好交游，箕踞狂歌总自由。尊主庇民君有道，乐天知命我无忧。<br>
                        醉呼妙舞留连夜，闲作清诗断送秋。潇洒使君殊不俗，樽前容我揽须不。</p>
                        <p style="line-height: 150%" align="left">
            <font color="#393900">　　【原诗句后有注】邦直家中舞者甚多。</font></p>
                        <p style="line-height: 150%" align="center"><br>
                        其三<br>
                        <br>
                        老弟东来殊寂寞，故人留饮慰酸寒。草荒城角开新径，雨入河洪失旧滩。<br>
                        车马追陪迹未扫，唱酬往复字应漫。此诗更欲凭君改，待与江南子布看。<br>
                        <br>
                        <br>
                        其四<br>
                        <br>
                        君虽为我此迟留，别后凄凉我已忧。不见便同千里远，退归终作十年游。<br>
                        恨无扬子一区宅，懒卧元龙百尺楼。闻道鹓鸿满台阁，网罗应不到沙鸥。</p>
                        <p style="line-height: 150%" align="center"><br>
                        <br>
                        <b>司马君实独乐园</b></p>
                        <div align="center">
                        <center>
                        <table border="0" cellspacing="0" style="border-collapse: collapse" width="20%" id="AutoNumber5" cellpadding="0">
                <tbody><tr>
            <td width="100%" nowrap="">
            <p style="line-height: 150%">
            青山在屋上，流水在屋下。中有五亩园，花竹秀而野。<br>
            花香袭杖屦，竹色侵盏斝。樽酒乐余春，棋局消长夏。<br>
            洛阳古多士，风俗犹尔雅。先生卧不出，冠盖倾洛社。<br>
            虽云与众乐，中有独乐者。才全德不形，所贵知我寡。<br>
            先生独何事，四海望陶冶。儿童诵君实，走卒知司马。<br>
            持此欲安归，造物不我舍。名声逐吾辈，此病天所赭。<br>
            抚掌笑先生，年来效喑哑。</p></td>
                </tr>
                        </tbody></table>
                        </center>
                    </div>
                        <p style="line-height: 150%" align="center"><br>
                        <br>
                        <b>送颜复兼寄王巩</b><br>
                        <br>
                        彭城官居冷如水，谁从我游颜氏子。我衰且病君亦穷，衰穷相守正其理。<br>
                        胡为一朝舍我去，轻衫触热行千里。问君无乃求之与，答我不然聊尔耳。<br>
                        京师万事日日新，故人如故今有几。君知牛行相君宅，扣门但觅王居士。<br>
                        清诗草圣俱入妙，别后寄我书连纸。苦恨相思不相见，约我重阳嗅霜蕊。<br>
                        君归可唤与俱来，未应指目妨进拟。太一老仙闲不出，踵门问道今时矣。<br>
                        因行过我路几何，愿君推挽加鞭箠。吾侪一醉岂易得，买羊酿酒从今始。</p>
                        <p style="line-height: 150%" align="left">
            <font color="#393900">　　【原诗句中夹注】<br>
                        　　“太一老仙闲不出”：张安道为太一宫使。</font></p>
                        <p style="line-height: 150%" align="center"><br>
                        <br>
                        <b>蝎　虎</b><br>
                        <br>
                        黄鸡啄蝎如啄黍，窗间守宫称蝎虎。暗中缴尾伺飞虫，巧捷功夫在腰膂。<br>
                        跂跂脉脉善缘壁，陋质从来谁比数。今年岁旱号蜥蜴，狂走儿童闹歌舞。<br>
                        能衔渠水作冰雹，便向蛟龙觅云雨。守宫努力搏苍蝇，明年岁旱当求汝。<br>
                        <br>
                        <br>
                        <br>
                        <b>和子由二首</b></p>
                        <p style="line-height: 150%" align="left">
                        　　子由将赴南都，与余会宿于逍遥堂，作两绝句；读之殆不可为怀，因<br>
                        和其诗以自解。余观子由,自少旷达，天资近道,又得至人养生长年之诀，<br>
                        而余亦窃闻其一二，以为今者宦游相别之日浅，而异时退休相从之日长，<br>
                        既以自解，且以慰子由云。</p>
                        <p style="line-height: 150%" align="center">其一<br>
                        <br>
                        别期渐近不堪闻，风雨萧萧已断魂。犹胜相逢不相识，形容变尽语音存。<br>
                        <br>
                        其二<br>
                        <br>
                        但令朱雀长金花，此别还同一转车。五百年间谁复在，会看铜狄两咨嗟。</p>
                        <p style="line-height: 150%" align="left">
            <font color="#393900">　　【注释】诗前原有苏辙原诗，今删。</font></p>
                        <p style="line-height: 150%" align="center"><br>
                        <br>
                        <b>留题石经院三首</b><br>
                        <br>
                        其一<br>
                        <br>
                        葱蒨门前路，行穿翠密中。却来堂上看，岩谷意无穷。<br>
                        <br>
                        其二<br>
                        <br>
                        夭矫庭中桧，枯枝鹊踏消。瘦皮缠鹤骨，高顶转龙腰。<br>
                        <br>
                        其三<br>
                        <br>
                        窈窕山头井，潜通伏涧清。欲知深几许，听放辘轳声。<br>
                        <br>
                        <br>
                        <br>
                        <b>过云龙山人张天骥</b><br>
                        <br>
                        郊原雨初足，风日清且好。病守亦欣然，肩舆白门道。<br>
                        荒田咽蛩蚓，村巷悬梨枣。下有幽人居，闭门空雀噪。<br>
                        西风高正厉，落叶纷可扫。孤僮卧斜日，病马放秋草。<br>
                        墟里通有无，垣墙任摧倒。君家本冠盖，丝竹闹邻保。<br>
                        脱身声利中，道德自濯澡。躬耕抱羸疾，奉养百岁老。<br>
                        诗书膏吻颊，菽水媚翁媪。饥寒天随子，杞菊自撷芼。<br>
                        慈孝董邵南，鸡狗相乳抱。吾生如寄耳，归计失不早。<br>
                        故山岂敢忘，但恐迫华皓。从君学种秫，斗酒时相劳。<br>
                        <br>
                        <br>
                        <br>
                        <b>　　　　赠王仲素寺丞</b>（名景纯）<br>
                        <br>
                        养气如养儿，弃官如弃泥。人皆笑子拙，事定竟谁迷。<br>
                        归耕独患贫，问子何所赍。尺宅足自庇，寸田有余畦。<br>
                        明珠照短褐，陋室生虹霓。虽无孔方兄，顾有法喜妻。<br>
                        弹琴一长啸，不答阮与嵇。曹南刘夫子，名与子政齐。<br>
                        家有鸿宝书，不铸金褭蹄。促膝问道要，遂蒙分刀圭。<br>
                        不忍独不死，尺书肯见梯。我生本强鄙，少以气自挤。<br>
                        孤舟倒江河，赤手揽象犀。年来稍自笑，留气下暖脐。<br>
                        苦恨闻道晚，意象飒已凄。空见孙思邈，区区赋病梨。</p>
                        <p style="line-height: 150%" align="center">　&nbsp;</p>
                        <p style="line-height: 150%" align="center"><b>阳关词三首</b><br>
                        <br>
                        赠张继愿<br>
                        <br>
                        受降城下紫髯郎，戏马台南古战场。恨君不取契丹首，金甲牙旗归故乡。<br>
                        <br>
                        答李公择<br>
                        <br>
                        济南春好雪初晴，行到龙山马足轻。使君莫忘霅溪女，时作阳关肠断声。<br>
                        <br>
                        中秋月<br>
                        <br>
                        暮云收尽溢清寒，银汉无声转玉盘。此生此夜不长好，明月明年何处看。<br>
                        <br>
                        <br>
                        <br>
                        <b>和孔周翰二绝</b><br>
                        <br>
                        其一·再观邸园留题<br>
                        <br>
                        小园香雾晓蒙笼，醉手狂词未必工。鲁叟录诗应有取，曲收彤管邶鄘风。<br>
                        <br>
                        　　　其二·观净观堂效韦苏州诗<br>
                        <br>
                        弱羽巢林在一枝，幽人蜗舍两相宜。乐天长短三千首，却爱韦郎五字诗。<br>
                        <br>
                        <br>
                        <br>
                        <b>京师哭任遵圣</b><br>
                        <br>
                        十年不还乡，儿女日夜长。岂惟催老大，渐复成凋丧。<br>
                        每闻耆旧亡，涕泫声辄放。老任况奇逸，先子推辈行。<br>
                        文章小得誉，诗语尤清壮。吏能复所长，谈笑万夫上。<br>
                        自喜作剧县，偏工破豪党。奋髯走猾吏，嚼齿对奸将。<br>
                        哀哉命不偶，每以才得谤。竟使落穷山，青衫就黄壤。<br>
                        宦游久不乐，江海永相望。退耕本就君，时节相劳饷。<br>
                        此怀今不遂，归见累累葬。望哭国西门，落日衔千嶂。<br>
                        平生惟一子，抱负珠在掌。见之龆龀中，已有食牛量。<br>
                        他年如入洛，生死一相访。惟有王浚冲，心知中散状。<br>
                        <br>
                        <br>
                        <br>
                        <b>答任师中家汉公</b><br>
                        <br>
                        先君昔未仕，杜门皇祐初。道德无贫贱，风采照乡闾。<br>
                        何尝疏小人，小人自阔疏。出门无所诣，老史在郊墟。<br>
                        门前万竿竹，堂上四库书。高树红消梨，小池白芙蕖。<br>
                        常呼赤脚婢，雨中撷园蔬。矫矫任夫子，罢官还旧庐。<br>
                        是时里中儿，始识长者车。烹鸡酌白酒，相对欢有余。<br>
                        有如庞德公，往还葛与徐。妻子走堂下，主人竟谁欤。<br>
                        我时年尚幼，作赋慕相如。侍立看君谈，精悍实起予。<br>
                        岁月曾几何，耆老逝不居。史侯最先没，孤坟拱桑樗。<br>
                        我亦涉万里，清血满襟祛。漂流二十年，始悟万缘虚。<br>
                        独喜任夫子，老佩刺史鱼。威行乌白蛮，解辫请冠裾。<br>
                        方当入奏事，清庙陈璠玙。胡为厌轩冕，归意不少纾。<br>
                        上蔡有良田，黄沙走清渠。罢亚百顷稻，雍容十年储。<br>
                        闲随李丞相，搏射鹿与猪。苍鹰十斤重，猛犬如黄驴。<br>
                        岂比陶渊明，穷苦自把锄。我今四十二，衰发不满梳。<br>
                        彭城古名郡，乏人偶见除。头颅已可知，几何不樵渔。<br>
                        会当相从去，芒鞋老菑畲。念子瘴江边，怀抱向谁摅。<br>
                        赖我同年友，相欢出同舆。冰盘荐文鲔，玉斝倾浮蛆。<br>
                        醉中忽思我，清诗缀琼琚。知我少诙谐，教我时卷舒。<br>
                        世事日反覆，翩如风中旟。雀罗吊廷尉，秋扇悲婕妤。<br>
                        升沉一何速，喜怒纷众狙。作诗谢二子，我师宁与蘧。</p><p style="line-height: 150%" align="left">
            <font color="#393900">　　【原诗句中夹注】<br>
                        　　“冰盘荐文鲔”：鲔，鮥也。戎、泸常有。<br>
                        　　【注释】另题作：“一题：奉和师中丈汉公兄见寄诗一首”</font></p><p style="line-height: 150%" align="center">
                        <br>
                        <br>
                        <b>初别子由</b><br>
                        <br>
                        我少知子由，天资和而清。好学老益坚，表里渐融明。<br>
                        岂独为吾弟，要是贤友生。不见六七年，微言谁与赓。<br>
                        常恐坦率性，放纵不自程。会合亦何事，无言对空枰。<br>
                        使人之意消，不善无由萌。森然有六女，包裹布与荆。<br>
                        无忧赖贤妇，藜藿等大烹。使子得行意，青衫陋公卿。<br>
                        明日无晨炊，倒床作雷鸣。秋眠我东阁，夜听风雨声。<br>
                        悬知不久别，妙理重细评。昨日忽出门，孤舟转西城。<br>
                        归来北堂上，古屋空峥嵘。退食悮相从，入门中自惊。<br>
                        南都信繁会，人事水火争。念当闭阁坐，颓然寄聋盲。<br>
                        妻子亦细事，文章固虚名。会须扫白发，不复用黄精。<br>
                        <br>
                        <br>
                        <br>
                        <b>次韵吕梁仲屯田</b><br>
                        <br>
                        雨叶风花日夜稀，一杯相属竟何时。空虚岂敢酬琼玉，枯朽犹能出菌芝。<br>
                        门外吕梁从迅急，胸中云梦自逶迟。待君笔力追灵运，莫负南台九日期。<br>
                        <br>
                        <br>
                        <br>
                        <b>章质夫寄惠崔徽真</b><br>
                        <br>
                        玉钗半脱云垂耳，亭亭芙蓉在秋水，当时薄命一酸辛，千古华堂奉君子。<br>
                        水边何处无丽人，近前试看丞相嗔。不如丹青不解语，世间言语元非真。<br>
                        知君被恼更愁绝，卷赠老夫惊老拙。为君援笔赋梅花，未害广平心似铁。</p><p style="line-height: 150%" align="left">
                        <br>
                        <br>
                        <b>　　王巩屡约重九见访，既而不至，以诗送将官梁交且见寄，次韵答<br>
                        之。交颇文雅，不类武人，家有侍者甚惠丽</b></p><p style="line-height: 150%" align="center">知君月下见倾城，破恨悬知酒有兵。老守无何惟日饮，将军竞病自诗鸣。<br>
                        花枝不共秋欹帽，笔阵空来夜斫营。爱惜微官将底用，他年只好写铭旌。<br>
                        <br>
                        <br>
                        <br>
                        <b>台头寺雨中送李邦直赴史馆分韵得忆字人字兼寄孙巨源二首</b><br>
                        <br>
                        其一<br>
                        <br>
                        霜林日夜西风急，老送君归百忧集。清歌窈眇入行云，云为不行天为泣。<br>
                        红叶黄花秋正乱，白鱼紫蟹君须忆。凭君说向髯将军，衰鬓相逢应不识。<br>
                        珥笔西归近紫宸，太平典册不缘麟。付君此事宁论晋，载我当时旧过秦。<br>
                        门外想无千斛米，墓中知有百年人。看君两眼明如镜，休把春秋坐素臣。<br>
                        <br>
                        <br>
                        <br>
                        <b>代书答梁先</b><br>
                        <br>
                        此身与世真悠悠，苍颜华发谁汝留。强名太守古徐州，忘归不如楚沐猴。<br>
                        鲁人岂独不知丘，蹸藉夫子无罪尤。异哉梁子清而修，不远千里从我游。<br>
                        了然正色悬双眸，世之所驰子独不。一经通明传节侯，小楷精绝规摹欧。<br>
                        我衰废学懒且媮，畏见问事贾长头。别来红叶黄花秋，夜梦见之起坐愁。<br>
                        遗我驳石盆与瓯，黑质白章声琳球。谓言山石生涧沟。追琢尚可王公羞。<br>
                        感子佳意能无酬，反将木瓜报珍投。学如富贾在博收，仰取俯拾无遗筹。<br>
                        道大如天不可求，修其可见致其幽。愿子笃实慎勿浮，发愤忘食乐忘忧。</p><p style="line-height: 150%" align="left">
            <font color="#393900">　　【原诗句中夹注】<br>
                        　　“一经通明传节侯，小楷精绝规摹欧”：梁生学欧阳公书。</font></p><p style="line-height: 150%" align="center">
                        <br>
                        <br>
                        <b>九日邀仲屯田为大水所隔以诗见寄次其韵</b><br>
                        <br>
                        无复龙山对孟嘉，西来河伯意雄夸。霜风可使吹黄帽，樽酒那能泛浪花。<br>
                        漫遣鲤鱼传尺素，却将燕石报琼华。何时得见悲秋老，醉里题诗字半斜。</p><p style="line-height: 150%" align="left">
            <font color="#393900">　　【原诗句中夹注】<br>
                        　　“霜风可使吹黄帽”：舟人黄帽，土胜水也。</font></p><p style="line-height: 150%" align="center">
                        <br>
                        <br>
                        <b>河复·并叙</b></p><p style="line-height: 150%" align="left">　　熙宁十年秋，河决澶渊，注钜野，入淮泗。自澶、魏以北皆绝流，而<br>
                        济、楚大被其害，彭门城下水二丈八尺，七十余日不退，吏民疲于守御。<br>
                        十月十三日，澶州大风终日，既止，而河流一枝已复故道，闻之喜甚，庶<br>
                        几可塞乎。乃作《河复》诗，歌之道路，以致民愿而迎神休，盖守土者之<br>
                        志也。</p><p style="line-height: 150%" align="left">不见──<br>
                        西汉元光元封间，河决瓠子二十年。钜野东倾淮泗满，楚人恣食黄河鳣。<br>
                        万里沙回封禅罢，初遣越巫沉白马。河公未许人力穷，薪刍万计随流下。<br>
                        吾君仁圣如帝尧，百神受职河神骄。帝遣风师下约束，北流夜起澶州桥。<br>
                        东风吹冻收微渌，神功不用淇园竹。楚人种麦满河淤，仰看浮槎栖古木。</p><p style="line-height: 150%" align="center">
                        <br>
                        <br>
                        <b>韩干马十四匹</b><br>
                        <br>
                        二马并驱攒八蹄，二马宛颈騣尾齐。一马任前双举后，一马却避长鸣嘶。<br>
                        老髯奚官骑且顾，前身作马通马语。后有八匹饮且行，微流赴吻若有声。<br>
                        前者既济出林鹤，后者欲涉鹤俯啄。最后一匹马中龙，不嘶不动尾摇风。<br>
                        韩生画马真是马，苏子作诗如见画。世无伯乐亦无韩，此诗此画谁当看。</p><p style="line-height: 150%" align="left">
                        <br>
                        <br>
                        <b>　　有言郡东北荆山下，可以沟畎积水，因与吴正字、王户曹同往相<br>
                        视，以地多乱石不果，还游圣女山，山有石室如墓而无棺椁，或云宋<br>
                        司马桓魋墓。二子有诗，次其韵二首</b></p><p style="line-height: 150%" align="center">侧手区区未易遮，奔流一瞬卷千家。共疑智伯初围赵，犹有张汤欲漕斜。<br>
                        已坐迂疏来此地，分将劳苦送生涯。使君下策真堪笑，隐隐惊雷响踏车。<br>
                        茫茫清泗绕孤岑，归路相将得暂临。试著芒鞋穿荦确，更然松炬照幽深。<br>
                        纵令司马能镵石，奈有中郎解摸金。强写苍崖留岁月，他年谁识此时心。<br>
                        <br>
                        <br>
                        <br>
                        <b>赠写御容妙善师</b><br>
                        <br>
                        忆昔射策干先皇，珠帘翠幄分两厢。紫衣中使下传诏，跪捧冉冉闻天香。<br>
                        仰观眩晃目生晕，但见晓色开扶桑。迎阳晚出步就坐，绛纱玉斧光照廊。<br>
                        野人不识日月角，仿佛尚记重瞳光。三年归来真一梦，桥山松桧凄风霜。<br>
                        天容玉色谁敢画，老师古寺昼闭房。梦中神授心有得，觉来信手笔已忘。<br>
                        幅巾常服俨不动，孤臣入门涕自滂。元老侑坐须眉古，虎臣立侍冠剑长。<br>
                        平生惯写龙凤质，肯顾草间猿与獐。都人踏破铁门限，黄金白璧空堆床。<br>
                        尔来摹写亦到我，谓是先帝白发郎。不须览镜坐自了，明年乞身归故乡。<br>
                        <br>
                        <br>
                        <br>
                        <b>哭刁景纯</b><br>
                        <br>
                        读书想前辈，每恨生不早。纷纷少年场，犹得见此老。<br>
                        此老如松柏，不受霜雪槁。直从毫末中，自养到合抱。<br>
                        宏材乏近用，千岁自枯倒。文章余正始，风节贯华皓。<br>
                        平生为人尔，自为薄如缟。是非虽难齐，反覆看愈好。<br>
                        前年旅吴越，把酒庆寿考。扣门无晨夜，百过迹未扫。<br>
                        但知从德公，未省厌丘嫂。别时公八十，后会知难保。<br>
                        昨日故人书，连年丧翁媪。伤心范桥水，漾漾舞寒藻。<br>
                        华堂不见人，瘦马空恋帡。我欲江东去，匏樽酌行潦。<br>
                        镜湖无贺监，恸哭稽山道。忍见万松冈，荒池没秋草。</p><p style="line-height: 150%" align="left">
            <font color="#393900">　　【原诗句中夹注】<br>
                        　　“昨日故人书，连年丧翁媪”：景纯妻先亡。</font></p><p style="line-height: 150%" align="center">
                        <br>
                        <br>
                        <b>答吕梁仲屯田</b><br>
                        <br>
                        乱山合沓围彭门，官居独在悬水村。居民萧条杂麋鹿，小市冷落无鸡豚。<br>
                        黄河西来初不觉，但讶清泗流奔浑。夜闻沙岸鸣瓮盎，晓看雪浪浮鹏鲲。<br>
                        吕梁自古喉吻地，万顷一抹何由吞。坐观入市卷闾井，吏民走尽余王尊。<br>
                        计穷路断欲安适，吟诗破屋愁鸢蹲。岁寒霜重水归壑，但见屋瓦留沙痕。<br>
                        入城相对如梦寐，我亦仅免为鱼鼋。旋呼歌舞杂诙笑，不惜饮釂空瓶盆。<br>
                        念君官舍冰雪冷，新诗美酒聊相温。人生如寄何不乐，任使绛蜡烧黄昏。<br>
                        宜房未筑淮泗满，故道堙灭疮痍存。明年劳苦应更甚。我当畚锸先鲸髡。<br>
                        付君万指伐顽石，千锤雷动苍山根。高城如铁洪口决，谈笑却扫看崩奔。<br>
                        农夫掉臂免狼顾，秋谷布野如云屯。还须更置软脚酒，为君击鼓行金樽。</p><p style="line-height: 150%" align="left">
            <font color="#393900">　　【原诗句中夹注】<br>
                        　　“官居独在悬水村”：吕梁地名。</font></p><p style="line-height: 150%" align="center">
                        <br>
                        <b>张寺丞益斋</b><br>
                        <br>
                        张子作斋舍，而以益为名。吾闻之夫子，求益非速成。<br>
                        譬如远游客，日夜事征行。今年适燕蓟，明年走蛮荆。<br>
                        东观尽沧海，西涉渭与泾。归来闭户坐，八方在轩庭。<br>
                        又如学医人，识病由饱更。风雨晦明淫，跛躄瘖聋盲。<br>
                        虚实在其脉，静躁在其情。荣枯在其色，寿夭在其形。<br>
                        苟能阅千人，望见知死生。为学务日益，此言当自程。<br>
                        为道贵日损，此理在既盈。愿君书此诗，以为益斋铭。<br>
                        <br>
                        <br>
                        <br>
                        <b>答孔周翰求书与诗</b><br>
                        <br>
                        身闲曷不长闭口，天寒正好深藏手。吟诗写字有底忙，未脱多生宿尘垢。<br>
                        不蒙讥诃子厚疾，反更刻画无盐丑。征西自有家鸡肥，太白应惊饭山瘦。<br>
                        与君相从知几日，东风待得花开否。拨弃万事勿复谈，百觚之后那辞酒。<br>
                        <br>
                        <br>
                        <br>
                        <b>送李公恕赴阙</b><br>
                        <br>
                        君才有如切玉刀，见之凛凛寒生毛。愿随壮士斩蛟蜃，不愿腰间缠锦绦。<br>
                        用违其才志不展，坐与胥吏同疲劳。忽然眉上有黄气，吾君渐欲收英髦。<br>
                        立谈左右俱动色，一语径破千言牢。我顷分符在东武，脱略万事惟嬉遨。<br>
                        尽坏屏障通内外，仍呼骑遭为马曹。君为使者见不问，反更对饮持双螯。<br>
                        酒酣箕坐语惊众，杂以嘲讽穷诗骚。世上小儿多忌讳，独能容我真贤豪。<br>
                        为我买田临汶水，逝将归去诛蓬蒿。安能终老尘土下，俯仰随人如桔槔。</p></td>
        </div>
        <div class="col-md-2"></div>
    </div>
    <script src="../../js/jquery.min.js "></script>
    <script src="../../js/bootstrap.min.js "></script>
    <script src="../../js/scripts.js "></script>
    <script src="../../js/jquery.pin.js"></script>
    <script>
    $(".pinned").pin({ containerSelector: ".row" });
    </script>
</body>

</html>